# Cos'è un'opportunità

{% hint style="info" %}
Le opportunità sono specifiche agevolazioni funzionali, tecniche e/o economiche proposte dall’Operatore stesso ai Beneficiari, da intendersi come esclusive per il Programma CGN ovvero comunque vantaggiose rispetto a quelle comunemente praticate al pubblico o sul mercato dall’Operatore medesimo
{% endhint %}

L’Operatore che aderisce all'iniziativa a seguito di convenzionamento - così come durante tutto il rapporto di convenzionamento - deve creare e riconoscere ai Beneficiari una o più opportunità a loro proposte e dedicate.&#x20;

Le opportunità definite dall’Operatore saranno pubblicate all’interno dell’[apposita sezione dell’App IO](../lapp-io/la-carta-giovani-nazionale-nellapp-io.md), previo superamento dei test tecnici tramite utilizzo del Portale dedicato.

Il riconoscimento ai Beneficiari delle opportunità presuppone **i**l possesso della CGN e dunque l’utilizzo dell’App IO da parte dei Beneficiari, e può avvenire in modi diversi a seconda che l’Operatore operi tramite punti vendita fisici e/o online.&#x20;

Il metodo di riconoscimento è univoco per Operatore. Ogni Operatore aderente è responsabile delle implementazioni necessarie sui propri sistemi, delle verifiche e del corretto funzionamento dei processi analogici e/o tecnologici (es. verifica della disponibilità dell’opportunità nelle date indicate, correttezza dei link forniti, ecc.) necessari all’attuazione della Convenzione, sulla base del metodo di riconoscimento dell'opportunità prescelto in fase di convenzionamento.

## Canale fisico

Tutti gli Operatori aderenti al Programma che intendono esporre opportunità valide presso **punti vendita fisici**, dovranno formare il proprio personale addetto alle casse, in modo che questo sappia riconoscere una CGN nel momento in cui il titolare ne dimostra il possesso, **esibendo sul proprio dispositivo mobile l’apposita schermata animata della CGN** presente in App IO, e applicare all’importo della spesa lo sconto o l'opportunità relativa.&#x20;

L’Operatore può richiedere in ogni caso un **documento di riconoscimento** in corso di validità che attesti l’identità del Beneficiario.&#x20;

[**Vai alla spiegazione completa ->**](le-modalita-di-riconoscimento/presenza-fisica-del-beneficiario.md)

## Canale online

Per l'adesione al Programma tramite **canale online (e-commerce e/o pagina web)** esistono i seguenti possibili modelli alternativi utilizzabili a scelta dell’Operatore per il riconoscimento dell'opportunità a favore dei Beneficiari:

### Modello API

Il modello prevede per i Beneficiari la generazione di un codice temporaneo (OTP) tramite l’App IO, che deve essere validato tramite integrazione dei sistemi di e-commerce dell’Operatore con il sistema di API esposte dalla piattaforma IO. L’Operatore deve pertanto possedere e/o acquisire le conoscenze tecniche per poter adoperare tali modifiche ai propri sistemi.&#x20;

[**Vai alla spiegazione completa →** ](le-modalita-di-riconoscimento/modalita-api.md)

### Modello codice sconto statico

Il modello prevede che l'Operatore comunichi in fase di creazione dell’opportunità un codice sconto statico che sia accettato dai propri sistemi per tutta la durata dell’opportunità stessa.

[**Vai alla spiegazione completa →**](le-modalita-di-riconoscimento/modalita-codice-sconto-statico.md)&#x20;

### Modello lista di codici statici

Il modello, definito anche _bucket di codici_, è simile al precedente ma al posto di un solo codice statico prevede una lista (bucket) di almeno 10.000 (diecimila) codici statici che, una volta visualizzati dal Beneficiario in App, vengono “consumati” dai sistemi.

[**Vai alla spiegazione completa →** ](le-modalita-di-riconoscimento/modalita-lista-di-codici-statici.md)

### Modello landing page

Il modello prevede che l’Operatore fornisca un URL e un valore di sicurezza (_referrer_), che puntano a una pagina web appositamente predisposta dall’Operatore per la fruizione delle opportunità proposte.&#x20;

[**Vai alla spiegazione completa →** ](le-modalita-di-riconoscimento/modalita-landing-page.md)
