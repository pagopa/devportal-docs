# Riconoscimento delle opportunità ai titolari di EYCA

La CGN aderisce al circuito [EYCA](https://www.eyca.org/) (European Youth Cards Association) che permette ai giovani europei tra i 18 e i 30 anni, in possesso di una carta appartenente al circuito, di accedere a sconti presso gli operatori aderenti nel proprio Paese e negli altri Paesi dell'Unione Europea.\
Gli Operatori convenzionati con il Programma sono pertanto tenuti ad estendere le loro opportunità proposte per la CGN - in lingue inglese - anche ai giovani europei titolari della carta EYCA secondo le modalità di seguito indicate.

## **Operatori che operano tramite punti fisici**

Per gli Operatori che aderiscono al Programma riconoscendo le opportunità nei negozi fisici rimane invariato il modello di validazione descritto nella pagina [Presenza fisica del Beneficiario della CGN](le-modalita-di-riconoscimento/presenza-fisica-del-beneficiario.md) che avviene tramite il riconoscimento del logo EYCA, disponibile alla pagina [Branding](../appendice/branding.md), riportato sulla carta esibita dal giovane beneficiario interessato: gli Operatori aderenti al Programma relativo a CGN dovranno istruire il proprio personale addetto alle casse a riconoscere le carte EYCA degli altri paesi europei.

## **Operatori che operano online**

Gli Operatori che aderiscono al Programma sono tenuti a riconoscere le medesime opportunità anche ai possessori di carta EYCA. Coloro che operano online e utilizzano il modello codice statico o lista di codici statici, abilitano il riconoscimento dell'opportunità nell'ambito del circuito EYCA, nel qual caso l’opportunità sarà pubblicata anche sul [portale EYCA](https://www.eyca.org/discounts) (in lingue inglese),   consapevoli che ciò significa pubblicare in chiaro il codice statico dell'opportunità sul portale EYCA nell’ambito del relativo sistema di visibilità ed accesso.

***

Gli Operatori che hanno scelto la modalità lista di codici, dovranno fornire al Dipartimento una lista di codici per ciascuna opportunità estesa ai possessori della carta EYCA, compilata seguendo il template allegato:

{% file src="../.gitbook/assets/bucket_EYCA_format.xls" %}
&#x20; Template per caricamento lista codici statici su sito EYCA
{% endfile %}

La lista, di almeno 10000 codici, deve essere **diversa da quella creata e caricata sul Portale Operatori di Carta Giovani Nazionale** e deve essere inviata al seguente indirizzo email: [cartagiovaninazionale@governo.it](mailto:cartagiovaninazionale@governo.it).&#x20;

Le liste corrispondenti alle singole opportunità saranno poi caricate sul [portale EYCA](https://www.eyca.org/discounts).

***

Anche gli Operatori che hanno scelto modalità che presuppongono necessariamente l’utilizzo dell’App IO (landing page, API), troveranno nella pagina di creazione/modifica dell’opportunità la stessa opzione di scelta. Tuttavia nel caso venga manifestata l’intenzione a far valere la stessa _online_ anche sul circuito EYCA, l’Operatore sarà contattato dal Dipartimento per definire insieme una possibile modalità di riconoscimento messa a disposizione da EYCA e limitata a quel perimetro.
