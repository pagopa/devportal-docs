# Stati delle opportunità

Le opportunità caricate dagli Operatori tramite il Portale, possono avere uno dei seguenti stati:&#x20;

* bozza
* in test
* test superato
* test fallito
* pubblicata
* sospesa
* scaduta.

Lo stato è visibile dalla sezione opportunità del Portale, nella tabella riepilogativa delle opportunità caricate.

## Bozza

Lo stato **bozza** si riferisce alle opportunità compilate, ma non ancora pubblicate dall’Operatore, e quindi non ancora visibili nell’App IO. Per esempio, le opportunità proposte dall’Operatore in fase di convenzionamento, verranno inizialmente visualizzate sul Portale con lo stato di bozza, per permettere agli Operatori di completare gli interventi tecnici necessari a riconoscerle (es. formazione del personale delle casse, integrazione API, ecc).

## In test

Le opportunità degli operatori online assumono lo stato **in test** quando l'operatore richiede al Dipartimento di verificarne il funzionamento, prima di procedere alla pubblicazione. **Il test è obbligatorio** e si traduce in un tentativo di acquisto secondo la modalità di riconoscimento dell'opportunità scelta dall'Operatore realizzato:

* in autonomia, dai referenti tecnici del Dipartimento per codici statici, lista di codici e landing page;
* in collaborazione con l'Operatore per la modalità API.

## Esito del test

L'esito del test può essere positivo o negativo. Quando l'esito viene registrato sul Portale, le opportunità passano allo stato:

* **Test superato**, se il test ha avuto esito positivo. Da questo momento l'Operatore può procedere alla pubblicazione dell'opportunità in qualunque momento, entrando nella tab opportunità aprendo l'opportunità in questione e cliccando "Pubblica";
* **Test fallito**, se il test ha avuto esito negativo. Il Dipartimento comunicherà la motivazione e l'operatore potrà procedere alle opportune modifiche (sul portale o sui propri sistemi) e richiedere un nuovo test.

## Pubblicata

Lo stato **pubblicata** identifica le opportunità che sono visibili nell’App IO. La prima volta che un Operatore (che opera online) pubblica un’opportunità, viene visualizzato un alert attraverso cui viene richiesta conferma dell’effettivo completamento delle procedure tecniche necessarie. L’Operatore può volontariamente riportare l’opportunità in stato bozza o cancellarla nel caso di errori. La pubblicazione termina o per il raggiungimento della naturale scadenza dell’opportunità o per sospensione operata dal Dipartimento.

{% hint style="info" %}
Le opportunità pubblicate sul portale **non saranno immediatamente visibili in app** in quanto è necessario attendere il tempo tecnico di aggiornamento delle viste.&#x20;

L'entità di tale ritardo è variabile e può andare dalle **2 ore fino al massimo il giorno successivo** alla pubblicazione sul portale.&#x20;
{% endhint %}

## Sospesa

Lo stato **sospesa** è assegnato dal Dipartimento durante il corso della Convenzione, per sospendere una o più opportunità pubblicate e visibili nell’App IO che risultino non conformi a quanto dichiarato o perché non applicate od applicate dall’Operatore in modo tale da renderle irrisorie o fittizie o comunque in contrasto con il contenuto o lo spirito del Programma, ovvero laddove vengano individuate come tali, in conseguenza delle segnalazioni pervenute dai Beneficiari o dei controlli svolti. La sospensione ha come conseguenza che le opportunità contrassegnate non saranno temporaneamente visibili nell’App IO. L’Operatore riceverà una comunicazione relativa alla sospensione in cui visualizza il motivo della sospensione. Per poter rendere di nuovo visibile l’opportunità, l’Operatore dovrà modificarne i dettagli come richiesto e poi ri-pubblicarla.

## Scaduta

Lo stato **scaduta** viene assegnato automaticamente dal sistema alle opportunità che raggiungono la loro scadenza naturale. L’Operatore viene avvisato, tramite un’e-mail all’indirizzo del Referente, della scadenza dell'opportunità . Le opportunità  scadute non sono più visibili sull’App IO. Per rendere nuovamente visibile un’opportunità  scaduta, l’Operatore può modificarne la data di scadenza e ri-pubblicarla.

{% hint style="info" %}
Le opportunità  scadono alle ore 23:59:59 del giorno indicato dall'Operatore, visibile anche in App IO.
{% endhint %}
