# Come creare un'opportunità

Gli Operatori privati devono creare almeno un'opportunità durante la fase di convenzionamento sul Portale.  Quando la richiesta di convenzionameno sarà approvata dal Dipartimento, ne potranno creare altre accedendo sempre al Portale.&#x20;

Gli Operatori pubblici possono creare un'opportunità solo quando il processo di convenzionamento è concluso ed è avvenuta l'attivazione della convenzione, accedendo sempre al Portale.&#x20;

Un Operatore può creare nella propria area personale del Portale infinite bozze di opportunità, ma potrà pubblicarne contemporaneamente sull’app IO un **massimo di 5 alla volta**.&#x20;

{% hint style="warning" %}
Non sono ammesse modificazioni minimali (ad esempio l’apposizione di segni distintivi come asterischi o simili) o meramente descrittive di opportunità già attive sulla CGN.
{% endhint %}

## Dati dell'opportunità

Per creare un'opportunità l'Operatore deve inserire alcune informazioni per descrivere l'iniziativa che vuole proporre ai Beneficiari.&#x20;

[**Vedi il dettaglio dei dati richiesti per creare un'opportunità →** ](dettaglio-dati-opportunita.md)

## Durata dell'opportunità

Le opportunità devono avere una durata minima di 24 ore (da usare esclusivamente per eventi o offerte lampo) e vengono visualizzate in App solo nei limiti temporali definiti dalla durata impostata dall’Operatore stesso.

Una volta superato il limite della durata, l’opportunità sarà ancora visibile all’interno del Portale con lo stato “scaduta”, ma non più nella sezione CGN dell'App IO.&#x20;

## Badge "Novità"

Quando una nuova opportunità sarà visibile su IO, sarà segnalata ai Beneficiari tramite un badge "Novità".&#x20;

Il badge offre la possibilità all'Operatore di essere prioritizzato nella lista degli Operatori aderenti al Programma per una durata di 15 giorni dalla data di inizio opportunità o dal giorno in cui sarà visibile in App IO. In questo periodo di tempo, il badge è apposto anche sull'opportunità visibile nella pagina di dettaglio dell'Operatore.&#x20;

Dopo i 15 giorni, l'Operatore sarà inserito nella lista seguendo l'ordine alfabetico A-Z.&#x20;

## Termini delle opportunità

L’Operatore in sede di convenzionamento o, successivamente, in sede di inserimento tramite Portale di nuove proposte di opportunità o di integrazione di quelle pubblicate, è libero di determinare per mezzo del suo Referente, nei termini di seguito indicati, le condizioni applicabili alle opportunità offerte ai Beneficiari, anche utilizzando criteri basati sulla categoria merceologica del prodotto/servizio, o sulle diverse fasce d’età dei Beneficiari.&#x20;

Resta inteso che è onere dell'Operatore fornire le informazioni necessarie e portare a conoscenza dei Beneficiari termini e condizioni delle opportunità applicabili, compilando correttamente e mantenendo aggiornata la documentazione presentata in sede di adesione e relative opportunità visibili su App IO. L’operatore è responsabile delle informazioni e descrizioni delle opportunità che pubblica sulla CGN.

## Riconoscimento delle opportunità

L’Operatore è altresì tenuto a dotarsi - con oneri a suo carico - degli strumenti (compresi gli sviluppi tecnici) necessari per il riconoscimento delle opportunità ai Beneficiari in base alle diverse condizioni praticate, e procedere alle opportune verifiche quanto alla sussistenza in capo ai Beneficiari dei requisiti necessari per usufruire delle opportunità in conformità ai termini ed alle condizioni applicabili, astenendosi dal determinare condizioni manifestamente discriminatorie e/o ad agevolare condotte fraudolente da parte dei Beneficiari, manlevando il Dipartimento e PagoPA S.p.A. da qualsiasi contestazione o pretesa da parte dei Beneficiari o di terzi.

Il Dipartimento, nell’esercizio delle proprie funzioni di controllo, potrà monitorare e verificare l’effettivo e regolare riconoscimento delle opportunità nei termini pubblicati su App IO.

