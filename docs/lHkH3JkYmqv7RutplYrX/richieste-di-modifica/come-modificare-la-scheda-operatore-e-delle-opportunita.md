# Come modificare la scheda operatore e delle opportunità

Durante l’adesione al Programma, l’Operatore tramite accesso al Portale può integrare, aggiungere o modificare i dati che compongono la scheda Operatore e creare e pubblicare nuove opportunità o modificare ed eliminare le opportunità proposte. Solo in caso di necessità di modifica del Nome Operatore e/o dei dati societari, l'Operatore dovrà richiedere l’approvazione al Dipartimento e ove necessario stipulare una nuova convenzione. Le modifiche di cui sopra potranno essere effettuate in autonomia attraverso il Portale, al quale l’Operatore può accedere, utilizzando le credenziali SPID del Referente incaricato. Resta inteso che è necessario superare i test tecnici e che sono vietate condotte di modifica abusiva o fraudolenta delle opportunità già pubblicate e non ancora esaurite nella loro durata.

Il Dipartimento si riserva il diritto di sospendere l’operatività della nuova opportunità qualora ritenuta non conforme alle presenti regole tecniche o alla convenzione. In quel caso, l’Operatore riceverà una notifica con la motivazione della sospensione e potrà eliminare l’opportunità o modificarne i dettagli in accordo con le istruzioni del Dipartimento.

{% hint style="warning" %}
Il Dipartimento si riserva inoltre il diritto di interrompere la relazione con Operatori che non offrono opportunità per un periodo prolungato all’interno della durata annuale della Convenzione.
{% endhint %}
