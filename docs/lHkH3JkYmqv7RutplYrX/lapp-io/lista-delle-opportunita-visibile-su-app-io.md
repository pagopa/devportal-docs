# Lista delle opportunità visibile su App IO

<figure><img src="../.gitbook/assets/image (14).png" alt=""><figcaption></figcaption></figure>

Il giovane beneficiario della CGN, che intende accedere alla lista delle opportunità accede alla sezione CGN della AppIO, tocca "_Scopri le opportunità CGN_" e atterra su una schermata di presentazione delle categorie merceologiche delle opportunità offerte dai partner (Operatori) dell'iniziativa.

Premendo una categoria, il Beneficiario atterra su una schermata di lista in cui sono visibili tutti gli Operatori aderenti all’iniziativa, che hanno almeno un’opportunità in corso di validità appartenente alla categoria selezionata. Premendo "_Per partner_" vengono visualizzati tutti gli Operatori in ordine alfabetico, che hanno almeno un'opportunità pubblicata in quel momento.

È possibile effettuare una ricerca libera per nome dell’Operatore.

Un elemento della lista è composto da:

* nome Operatore;
* categorie merceologiche dei beni/servizi oggetto delle opportunità dell’Operatore.

Toccando un elemento della lista si accede alla scheda di dettaglio dell’Operatore in cui sono visibili:

* il nome Operatore, che corrisponde alla ragione sociale dell’Operatore o a un alias che è stato deciso dall’Operatore stesso;
* un’immagine rappresentativa dell’Operatore;
* l’elenco delle opportunità in corso di validità erogate dall’Operatore;
* una descrizione dell’Operatore;
* l’indirizzo web o fisico dell’Operatore, o entrambi, a seconda che l’Operatore operi solo online, solo presso punti fisici o su entrambi i canali.

## Dettaglio opportunità

Toccando un’opportunità si apre un _bottom sheet_ che ne presenta i dettagli:

* nome opportunità;
* categorie merceologiche dei beni/servizi oggetto dell’opportunità;
* se prevista, una descrizione;
* il periodo di validità;
* eventuali condizioni applicate all’opportunità;
* in caso di operatore online, la modalità di accesso all’opportunità, di cui si mostrano qui le relative schermate d'esempio.

<figure><img src="../.gitbook/assets/image (15).png" alt=""><figcaption><p>Le modalità di riconoscimento delle opportunità </p></figcaption></figure>
