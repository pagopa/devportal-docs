# La Carta Giovani Nazionale nell'App IO

La Carta Giovani Nazionale è uno strumento unicamente digitale e può essere richiesta solo tramite l'App IO. Il giovane la potrà richiedere da:

* sezione Portafoglio > Aggiungi al Portafoglio > Carta Giovani Nazionale;
* sezione Servizi > scheda servizio "Carta Giovani Nazionale".

Il flusso di richiesta consiste nella sola verifica dell'età del richiedente, che se idonea, risulta nell'attivazione immediata di una Carta Giovani Nazionale.

Una volta attivata la Carta Giovani Nazionale, sarà sempre accessibile dalla sezione Portafoglio.

<figure><img src="../.gitbook/assets/image (12).png" alt="" width="375"><figcaption><p>La sezione portafoglio di IO</p></figcaption></figure>

La schermata di dettaglio della CGN è composta da:

* **la grafica della Carta Giovani Nazionale (CGN)**\
  Lo sfondo della Carta è animato per evitare l'utilizzo di screenshot "impropri" di CGN da parte degli utenti;
* **i dati del beneficiario**\
  In particolare nome, cognome e codice fiscale. L’Operatore ha discrezione di richiedere un documento di identità per un'ulteriore verifica;
* **lo stato e dettagli della Carta**\
  Se è presente il badge “Attiva”, la Carta è valida. Altri stati sono “Scaduta”, “Revocata”, "Sospesa" e non devono essere accettati;&#x20;
* **i dettagli relativi alla Carta EYCA**\
  In particolare numero di carta e data di scadenza. Questi dettagli e il logo EYCA sulla CGN, sono visibili solo per i giovani che hanno meno di 31 anni, a cui la Carta EYCA viene attivata contestualmente al rilascio della CGN.

{% hint style="info" %}
Si ricorda che la CGN **non ha un numero carta esposto** o visibile su App IO
{% endhint %}

## Stati della CGN

<figure><img src="../.gitbook/assets/image (13).png" alt=""><figcaption></figcaption></figure>

La carta può avere i seguenti stati:

* attiva;
* revocata;
* scaduta;
* sospesa.

La Carta è naturalmente attiva dal momento della sua attivazione fino al compimento del 36esimo anno di età del Beneficiario. L’utente riceve un messaggio che lo informa della scadenza della Carta.

Al compimento dei 36 anni, lo stato della Carta passa a “scaduta”.

Il Dipartimento può richiedere a PagoPA di revocare una CGN per uso improprio da parte del Beneficiario. In questo caso la Carta viene bloccata, la carta EYCA revocata e l’utente non può richiedere una nuova Carta Giovani.

Lo stato “sospesa” è stato previsto per eventuali sospensioni dell’iniziativa da parte del Dipartimento.

Solo una Carta "attiva" permette al giovane di accedere alle opportunità.
