# La scheda dell'Operatore

La scheda dell'Operatore aderente si compone di tre elementi: nome dell'Operatore, descrizione e indirizzi.

## Nome dell'operatore

​✅ **DO'S**

* Inserisci il nome del tuo ente, azienda o istituzione che offre l’opportunità. Puoi usare sia maiuscole che minuscole, a seconda delle linee guida del tuo brand.

​❌ **DONT'S**

* Non inserire diciture come “Srl” o “SpA” nel nome che verrà visualizzato in app;
* Non usare solo maiuscole, a meno che il tuo brand non si commercializzi così;
* Non inserire segni di punteggiatura non giustificati davanti al nome.

| ✅ È giusto fare così | ❌ È sbagliato fare così |
| -------------------- | ----------------------- |
| PagoPA               | PagoPA SPA              |
| PagoPA               | PAGOPA                  |
| PagoPA               | \*PagoPA                |

## Descrizione

Questa sezione descrive l'ente, azienda o istituzione che offre l’opportunità.

**Regole redazionali:**

​✅ **DO'S**

* Non superare i 200 caratteri;
* Rispondi alle domande: che cos’è? Quali servizi offre, ad alto livello? A chi si rivolge?
* Scrivi frasi complete di soggetto, verbo e complemento.

​❌ **DONT'S**

* Non menzionare qui le opportunità che offri.

| ✅ È giusto fare così                                                                                                                                                                                                                                                                  | ❌ È sbagliato fare così                                                        |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------- | ------------------------------------------------------------------------------ |
| PagoPA S.p.A. è una società pubblica, con la mission di diffondere i servizi pubblici digitali attraverso lo sviluppo di progetti innovativi e la gestione di infrastrutture tecnologiche strategiche per accompagnare la modernizzazione della Pubblica Amministrazione e del Paese. | sconti sull’acquisto di tecnologia, elettronica e tutti gli accessori connessi |

## **Indirizzi**  <a href="#indirizzi" id="indirizzi"></a>

Questa sezione contiene:

* L’indirizzo del sito tramite cui l’utente può fruire della o delle opportunità offerte dall'operatore — se applicabile;
* Uno o più indirizzi fisici in cui l’utente può fruire della o delle opportunità offerte dall'operatore — se applicabile.

**Regole redazionali:**

​✅ **DO'S**

* Segui questo formato per l’indirizzo fisico: Via, Numero civico, CAP, Città (Sigla della provincia)

| ✅ È giusto fare così           | ❌ È sbagliato fare così    |
| ------------------------------ | -------------------------- |
| Via Roma 56, 20900, Monza (MB) | VIA ROMA 56 MONZA MB 20900 |

* Nel caso in cui l’opportunità sia fruibile in tutti i punti vendita dell'operatore, usa la dicitura “Tutti i punti vendita sul territorio nazionale”.
