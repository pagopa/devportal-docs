# 3⃣ Come viene raggiunto l'obiettivo?

Una volta definito l'obiettivo, bisogna chiedersi: **quali sono i passaggi che i cittadini intraprendono per raggiungere l'obiettivo finale del servizio?** Per rispondere a questa domanda, può essere utile schematizzare i passaggi che i cittadini devono compiere per raggiungere l'obiettivo definito. Per farlo, suggeriamo di usare il modello [Schema di user journey](https://designers.italia.it/kit/esperienza-utente/).

Per esempio, per quanto riguarda il servizio TARI, i passaggi essenziali possono essere questi:

1. una cittadina fa una dichiarazione di occupazione;
2. l'ente riceve la dichiarazione di occupazione;
3. l'ente conferma alla cittadina la ricezione della dichiarazione;
4. l'ente invia alla cittadina l'avviso pagoPA;
5. la cittadina sceglie come pagare l'avviso;
6. l'ente riceve quanto dovuto.
