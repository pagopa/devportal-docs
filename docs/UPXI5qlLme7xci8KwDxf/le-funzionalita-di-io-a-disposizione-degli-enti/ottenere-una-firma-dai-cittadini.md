# Ottenere una firma dai cittadini

**Firma con IO** è una funzionalità integrata in IO, che permette agli utenti di apporre una firma digitale su un documento generato dall’ente.&#x20;

Si tratta di una **Firma Elettronica Qualificata** “one shot” con il massimo valore legale, pari alla firma autografa. Ai cittadini basta avere IO per firmare documenti e contratti direttamente sul proprio dispositivo.

### **Come funziona?**

1. **L’ente invia la richiesta di firma**

L’ente chiede all’utente di firmare un documento, inviando un messaggio sull’app IO. L’ente può inserire una richiesta di firma anche nel proprio sito web, attraverso un pulsante dedicato che permette di aprire i documenti su IO e completare l’operazione.

2. **I documenti sono visibili su IO**

L’utente effettua l’accesso all’app IO per visualizzare i documenti da firmare, consultare le clausole presenti e le condizioni del fornitore del servizio.

3. **L’utente appone la firma**

Dopo aver selezionato le firme da apporre e accettato termini e condizioni del servizio, l’utente completa l’operazione tramite riconoscimento biometrico o codice di sblocco.

4. **I documenti firmati sono disponibili**

L’utente riceve tramite messaggio su IO i documenti firmati, che possono essere condivisi o scaricati sul proprio dispositivo.

{% hint style="info" %}
**Per maggiori informazioni** su come funziona Firma con IO e su come aderire, [visita il sito dedicato](https://firma.io.italia.it/). Se il tuo ente ha già aderito e hai bisogno di conoscere **come inviare richieste di firma**,[ leggi il manuale operativo](https://docs.pagopa.it/manuale-operativo-di-firma-con-io/).
{% endhint %}
