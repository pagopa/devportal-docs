# Usa un linguaggio informale

L'app IO usa un linguaggio che avvicini gli utenti alla pubblica amministrazione. Per questo, usa un linguaggio quotidiano, senza banalizza le complessità e spiegando eventuali termini tecnici. Ecco alcuni suggerimenti per scrivere contenuti con un linguaggio più vicino ai cittadini:

**Dai del "tu"**

Dai agli utenti del “tu”, evitando il "lei" e i formalismi.

**Usa parole quotidiane**

Non usare termini burocratici o tecnici: cerca un corrispettivo usato nel quotidiano. Se non è possibile, spiegane sempre il significato.

#### Usa la voce attiva

Preferisci la voce attiva alla voce passiva.

**Non utilizzare linguaggio direzionale**

Evita riferimenti spaziali come "su", "giù", "a destra", "a sinistra".

**Evita le emoji**

Il loro significato può essere ambiguo. Spesso, inoltre, generano un sovraccarico cognitivo.
