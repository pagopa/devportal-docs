# Ulteriori termini e condizioni d'uso del Portale

L’Operatore accetta e riconosce di essere il solo responsabile della condotta dei propri referenti abilitati all’uso del Portale, che deve avvenire esclusivamente per gli scopi autorizzati dalla Convenzione e in conformità alla Documentazione Tecnica e alla legge applicabile.&#x20;

L’Operatore si impegna, in particolare, a non utilizzare, direttamente o indirettamente, il Portale e le sue funzionalità:

* in violazione dei diritti del Dipartimento, di PagoPA S.p.A. o di terzi;&#x20;
* in modo illecito, diffamatorio, osceno, volgare, intimidatorio, offensivo nei confronti del Dipartimento, di PagoPA S.p.A. o di terzi;&#x20;
* sfruttando l’identità di un’altra persona o implicando l’utilizzo non personale delle funzionalità del Portale;&#x20;
* per trasmettere comunicazioni illecite o non autorizzate, quali messaggi massivi, spam o messaggi automatici;&#x20;
* per comunicare dati o informazioni false, ingannevoli o illecite; per trasmettere virus, malware o altri codici dannosi per qualsivoglia dispositivo o sistema;&#x20;
* per creare account non autorizzati per accedere al Portale;&#x20;
* in modo tale da sottoporre l’infrastruttura del Portale, l’App IO e gli altri sistemi coinvolti, ad un irragionevole o sproporzionato carico di lavoro (ad esempio, tramite un sovraccarico della rete) o comunque in modo tale da interferire con la funzionalità di dispositivi, del Portale, dell’App IO o di altri sistemi, anche tramite strumenti automatici (es. bot).&#x20;

L’Operatore accetta e riconosce che PagoPA S.p.A. potrebbe, anche per conto del Dipartimento, effettuare dei controlli, eseguire dei tracciamenti e conservare log rispetto agli accessi e alle operazioni effettuate dai referenti dell’Operatore nel Portale, per garantire la sicurezza e l’operatività dei sistemi e per le altre finalità indicate nell’informativa privacy disponibile all’indirizzo [https://io.italia.it/carta-giovani-nazionale/informativa-operatori](https://io.italia.it/carta-giovani-nazionale/informativa-operatori), con le modalità ivi dettagliate
