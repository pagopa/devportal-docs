# La scheda dell'agevolazione

## Descrizione <a href="#descrizione.1" id="descrizione.1"></a>

La descrizione dell’agevolazione deve fornire maggiori dettagli sullo sconto: a cosa è applicabile?

#### **Regole redazionali:**

:white\_check\_mark: **DO'S**

* Non superare i 250 caratteri
* Scrivi una o due frasi chiare e concise, che spieghino le caratteristiche principali dell’agevolazione
* Scrivi frasi complete di soggetto, verbo e complemento. Usa la punteggiatura e termina sempre con il punto fermo

:x:**DONT'S**

* Non inserire qui le condizioni dell’agevolazione
* Evita frasi con molte subordinate

#### **Qualche esempio:**

| ✅ È giusto fare così                                                   | ❌ È sbagliato fare così                                                                                                                                                                                                         |
| ---------------------------------------------------------------------- | ------------------------------------------------------------------------------------------------------------------------------------------------------------------------------------------------------------------------------- |
| Ricevi fino al 20% di sconto per l’acquisto di un soggiorno in Italia. | ACQUISTA TUTTO L’ANNO IL TUO SOGGIORNO SCONTATO PER RISIEDERE ENTRO I CONFINI NAZIONALI SONO ESCLUSE DALLO SCONTO LE TASSE DI SERVIZIO ED EVENTUALI SERVIZI AGGIUNTIVI (ES. DEI CAMBIO LENZUOLA, AGGIUNTA LETTI, PULIZIE EXTRA) |

## Condizioni <a href="#condizioni" id="condizioni"></a>

Le condizioni devono fornire dettagli su eventuali limitazioni di accesso al servizio: è una tantum? Si può usare su tutto il catalogo di prodotti? Si può usare più volte?

#### **Regole redazionali:**

:white\_check\_mark: **DO'S**

* Indica in modo chiaro e conciso le condizioni dell’agevolazione
* Scrivi frasi brevi
* Solo se l’agevolazione richiede una prevendita e quindi viene pubblicata prima rispetto alla fruizione del bene collegato, specificalo nelle condizioni
* Indica che l’agevolazione sarà valida fino a esaurimento codici

:x:**DONT'S**

* Evita di inserire link
* Se sei un operatore online, non inserire qui il codice sconto: inseriscilo nel campo apposito, anche nei casi in cui è univoco e non cambia da utente a utente
* Se non prevedi una prevendita, non è necessario specificare qui le date di validità: saranno visualizzate negli appositi campi

#### **Qualche esempio:**

| ✅ È giusto fare così                                                                                                                     | ❌ È sbagliato fare così                                                                                                                                              |
| ---------------------------------------------------------------------------------------------------------------------------------------- | -------------------------------------------------------------------------------------------------------------------------------------------------------------------- |
| L’agevolazione è attiva per gli accessi a partire dal giorno 26/02/2022. Consulta il calendario e gli orari di apertura sul nostro sito. | Ricordiamo ai possessori di CGN che è necessario consultare il calendario di apertura sul sito https://miosito.it. L’agevolazione sarà attiva dal giorno 26/02/2022. |
| L’offerta è valida solo nei negozi \<nomeBrand> e per nuovi clienti.                                                                     | Offerta valida solo nei negozi \<nomeBrand>, comunicando il codice “CODICESCONTO\_CGN”. Offerta valida per nuovi clienti.                                            |
