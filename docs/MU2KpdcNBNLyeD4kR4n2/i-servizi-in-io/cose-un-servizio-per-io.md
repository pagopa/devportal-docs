# Cos'è un servizio per IO

Un servizio veicolato tramite IO è la **versione digitale** **o l'estensione di un servizio già digitalizzato** erogato da un ente – pubblico, privato, centrale o locale – e destinato a uno o più gruppi di cittadini.

Un servizio è definito da:&#x20;

* [x] una o più **funzionalità**, a seconda della sua tipologia e di quanto viene offerto dall'ente tramite canali digitali (iscrizione, promemoria, pagamento, informazioni);
* [x] un **pubblico di riferimento** – per esempio tutti i cittadini caratterizzati da attributi specifici come età, professione o residenza;
* [x] un **attore** che lo eroga;&#x20;
* [x] un **livello di interattività** con i destinatari – per esempio monodirezionale ([messaggi informativi](../che-cosa-puo-fare-un-servizio-su-io/inviare-messaggi/messaggi-informativi.md)) o bidirezionale ([messaggi di pagamento](../che-cosa-puo-fare-un-servizio-su-io/inviare-messaggi/messaggi-che-veicolano-un-pagamento/));&#x20;
* [x] un **argomento** – per esempio "Servizi anagrafici e civici", "Educazione e Formazione", "Vita lavorativa", "Tempo libero e sport";&#x20;
* [x] un’**area geografica di competenza** – per esempio tutto il territorio nazionale, il Comune, la Regione.

**Un servizio su IO è valido se il suo obiettivo si raggiunge:**

* all'interno dell'app;
* su canali propri dell’ente che lo eroga, raggiungibili dall’app tramite link. &#x20;

## Alcune precisazioni sui servizi e i messaggi veicolati su IO

❌ **Un servizio non coincide con il messaggio o con la tipologia di messaggio che l’ente invia ai cittadini**\
Creare un servizio distinto per ciascun messaggio o categoria di comunicazione che si intende inviare è sbagliato. Un servizio è una prestazione complessa che può mandare messaggi diversi – informativi, di pagamento, di promemoria – o generare situazioni diverse – effettuare un pagamento, procedere con un'iscrizione – a seconda della propria natura.

**❌ IO non è un canale attraverso cui inviare messaggi poco utili o comprensibili ai cittadini**\
I servizi devono avere un obiettivo preciso da cui scaturisca una percezione di utilità.&#x20;

**❌ Le comunicazioni non devono essere generiche. Devono, al contrario, essere il più dettagliate e mirate possibile**\
Per esempio, un messaggio che informa una persona che è successo qualcosa su un altro canale, deve almeno indicare cosa è successo e fornire un link per approfondire.

{% hint style="warning" %}
**Comunicazioni personali**

IO è una piattaforma per comunicazioni e servizi **rilevanti per la singola persona**. Questo significa che l’interazione deve avvenire solo nel momento in cui l'ente deve inviare una comunicazione o risolvere un problema rilevante per quello specifico destinatario.&#x20;

Si può inviare lo stesso messaggio a più destinatari, purché questo sia rilevante per ciascuno di loro e non sia assimilabile a messaggi indesiderati (spam).
{% endhint %}
