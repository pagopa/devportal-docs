# Informazioni sensibili

I servizi e i messaggi che includono **categorie particolari di dati personali** e/o **dati personali relativi a condanne penali e reati** devono rispettare la disposizioni della normativa privacy e sono regolati dal [paragrafo 7.3](https://trasparenza.agid.gov.it/moduli/downloadFile.php?file=oggetto\_allegati/213121604430O\_\_OLG+Punto+accesso+telematico+servizi+PA\_3.11.2021.pdf) delle Linee Guida di IO.

I dati in questione sono quelli indicati agli artt. 9 e 10 GDPR, ovvero:&#x20;

* informazioni che rivelano l'origine razziale o etnica, le opinioni politiche, le convinzioni religiose o filosofiche, o l'appartenenza sindacale;
* dati genetici, dati biometrici intesi a identificare in modo univoco una persona fisica, dati relativi alla salute o alla vita sessuale o all'orientamento sessuale della persona;
* dati personali relativi alle condanne penali e ai reati o a connesse misure di sicurezza.

{% hint style="info" %}
**Un esempio**

Servizi come "Dieta speciale per motivi etico-religiosi" o "Visita ginecologica" contengono nel titolo informazioni sensibili e vanno riformulati.
{% endhint %}

Dunque ti ricordiamo di:

* **non inserire informazioni sensibili** nel titolo del messaggio e assicurane la minimizzazione nel corpo del messaggio;
* **utilizza** [**i modelli**](../catalogo-dei-servizi-e-modelli/i-modelli-dei-servizi-piu-frequenti.md) dei servizi messi a disposizione.

### Segnalare un servizio sensibile:&#x20;

Se intendi includere dati sensibili nei tuoi servizi e nei messaggi che questi invieranno:

* Tramite API, **contrassegna il servizio come "privacy-critical"** [(“require\_secure\_channel”: true)](https://app.gitbook.com/s/mzwjFv2XaE1mjbz7I8gt/api/api-servizi/create-service);
* Tramite Developer Portal o Area Riservata, contrassegna il servizio come "**Servizio sensibile" quando crei la scheda del servizio.** Troverai questa spunta tra i dati di dettaglio del servizio.
