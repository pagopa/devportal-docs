# Validazione, pubblicazione e modifica di un servizio

Per creare un servizio bisogna accedere al back office di IO (da developer portal o da Area riservata) e utilizzare l'interfaccia o l'integrazione tramite API. In ogni caso, è necessario **compilare la scheda servizio** e **procedere con l'invio in revisione** del servizio.&#x20;

Per scoprire come farlo, [<mark style="color:blue;">**vai alla guida tecnica -->**</mark> ](https://docs.pagopa.it/io-guida-tecnica/?)

{% hint style="warning" %}
**Il Developer Portal verrà dismesso**

Il [Developer Portal](https://developer.io.italia.it/) è ancora in funzione, ma verrà dismesso nei prossimi mesi in favore del back office a cui si accede tramite l**'**[Area Riservata](https://www.pagopa.it/it/self-care/). Il processo di migrazione sarà graduale e gli enti avranno tutto il tempo per passare al nuovo portale.
{% endhint %}

### Revisione e validazione

I servizi creati passano per un processo di revisione che consente di garantirne la qualità. Questi, quindi, possono essere pubblicati solo se considerati validi, ovvero se **rispettano i requisiti tecnici e di contenuto** indicati in questo manuale operativo.&#x20;

**Un servizio non verrà approvato, tra gli altri casi, se:**

<details>

<summary>La descrizione non è significativa</summary>

Se il servizio ha un titolo e una descrizione che non hanno correlazione, o una descrizione che non è significativa, non verrà approvato.

❌ Un esempio da non seguire:

&#x20;`TARI`

`Il servizio consente ai cittadini di ricevere aggiornamenti sulle attività svolte dal comune.`

</details>

<details>

<summary>Il servizio è un duplicato</summary>

Se il servizio coincide in parte o in toto con un altro servizio dell'ente già pubblicato su IO, non verrà approvato.

❌ Lo stesso ente non può esporre su IO due diversi servizi che riguardano la TARI, come per esempio `Emissione pagamento TARI` e `Avviso scadenza pagamento TARI`

</details>

<details>

<summary>I link non sono precisi o significativi </summary>

Alcuni servizi vengono esposti su IO meramente per dare accesso, tramite link, a un sito esterno. Se il link rimanda a una pagina informativa o generica, e non a una pagina in cui gli utenti possono intraprendere un'azione precisa, il servizio non verrà approvato.

❌ Un esempio da non seguire:

`Biglietti museo`

`Il servizio consente di acquistare biglietti per il museo comunale.`

`Visita il sito`

In questo caso, il link presente su "Visita il sito" rimanda alla pagina "Pagamenti e riscossioni" dell'ente erogatore. Per essere approvato, il servizio dovrebbe rimandare direttamente alla pagina di acquisto dei biglietti.

</details>

### Modifica

L'ente può **modificare una scheda servizio** in ogni momento, sia essa in stato di bozza o attiva e pubblicata sull'app.&#x20;

Il servizio passa di nuovo per una validazione dopo essere modificato, così da garantirne la qualità.
