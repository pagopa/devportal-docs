# Glossario

| **Amministratore**         | Possiede pieni poteri sia a livello di visualizzazione che a livello di operatività sul back office di IO.                                                                                                                                                                                                                                                                                                                                                 |
| -------------------------- | ---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **App IO**                 | L'applicazione scaricabile da una persona fisica per l’accesso ai servizi della pubblica amministrazione tramite la piattaforma IO.                                                                                                                                                                                                                                                                                                                        |
| **API**                    | <p>(Application Programming Interface)</p><p>Un insieme di procedure, funzionalità e/o operazioni disponibili al programmatore, di solito raggruppate per formare un insieme di strumenti specifici per l’espletamento di un determinato compito.</p>                                                                                                                                                                                                      |
| **API-Key**                | L'identificativo unico utilizzato per autenticare un utente, uno sviluppatore o un programma durante una chiamata a un'API.                                                                                                                                                                                                                                                                                                                                |
| **Contratto di Adesione**  | Accordo da stipulare tra PagoPA S.p.A. e l'ente per l'accesso e utilizzo della piattaforma IO. Ogni prodotto gestito da PagoPA S.p.A prevede un proprio contratto di adesione: non è sufficiente avere aderito a un prodotto per aderire automaticamente anche agli altri.                                                                                                                                                                                 |
| **Ente**                   | <p>Il soggetto che ha aderito alla piattaforma IO per il tramite della Lettera di Adesione. Un ente può essere una pubblica amministrazione (PA), un gestore di pubblico servizio (GPS), una società a controllo pubblico o un partner tecnologico di uno di questi tre soggetti. <br>Qualora l’ente agisca in qualità di aggregatore di altri soggetti pubblici o privati, i riferimenti all’Ente si intendono estesi ai soggetti aggregati medesimi.</p> |
| **Legale Rappresentante**  | Soggetto al quale la legge conferisce il potere di compiere atti a nome e per conto di un altro soggetto (rappresentato).                                                                                                                                                                                                                                                                                                                                  |
| **Messaggio base**         | Messaggio trasmesso su IO per conto dell’Ente, a titolo gratuito.                                                                                                                                                                                                                                                                                                                                                                                          |
| **Messaggio fast**         | Messaggio, ad invio potenziato rispetto al Messaggio base (fino a 250 chiamate API in 5 secondi), trasmesso su IO per conto dell'ente dietro pagamento di un corrispettivo indicato all’art. 3 dei Termini Aggiuntivi dell'accordo di adesione.                                                                                                                                                                                                            |
| **Messaggio premium**      | Messaggio avente funzionalità aggiuntive, specificate nell’Accordo Premium e trasmesso su IO per conto dell’Ente dietro pagamento di un corrispettivo.                                                                                                                                                                                                                                                                                                     |
| **Operatore**              | Possiede poteri limitati sia a livello di visualizzazione che a livello operativo                                                                                                                                                                                                                                                                                                                                                                          |
| **Piattaforma IO**         | L’insieme dei sistemi e componenti tecnologiche messe a disposizione dalla Società per l’accesso telematico ai servizi della pubblica amministrazione ai sensi dell’art. 64-bis del CAD.                                                                                                                                                                                                                                                                   |
| **Portale di back office** | Il portale di back office tramite cui l’Ente può aderire alla Piattaforma e usufruire dei Servizi IO.                                                                                                                                                                                                                                                                                                                                                      |
| **Servizio**               | Un servizio su IO è la versione digitale, o l'estensione di un servizio già digitalizzato, erogato da un Ente e destinato a uno o più  gruppi di cittadini, conforme a questo Manuale operativo.                                                                                                                                                                                                                                                           |
| **Servizio speciale**      | Servizi che devono essere attivati esplicitamente dagli utenti – inclusi coloro che hanno scelto la configurazione rapida.                                                                                                                                                                                                                                                                                                                                 |
| **User story**             | Spiegazione di una fase del servizio, scritta dal punto di vista dell'utente                                                                                                                                                                                                                                                                                                                                                                               |
