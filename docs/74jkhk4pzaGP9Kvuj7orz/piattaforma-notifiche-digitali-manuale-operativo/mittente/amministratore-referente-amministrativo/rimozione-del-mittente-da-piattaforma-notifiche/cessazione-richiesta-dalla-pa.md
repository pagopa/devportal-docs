# Cessazione richiesta dalla PA

Nel caso in cui sia la PA mittente a richiedere la cessazione dell’operabilità su PN, il processo avviene attraverso la sezione dedicata a PN nell’Area Riservata sul portale SelfCare dove un Referente Amministrativo accede selezionando dapprima la PA mittente per cui opera, dando inizio al processo di cessazione compilando la lettera di De-registrazione resa disponibile sul portale, dove indica gli estremi del soggetto firmatario (indica il nome, cognome, codice fiscale ed e-mail del soggetto firmatario operante nella qualità di Rappresentante Legale e/o un suo procuratore speciale).

La lettera di De-registrazione verrà inviata a domicilio digitale della PA mittente ed indica due istanti temporali: l’istante di cessazione dei servizi di PN per la PA (90 giorni successivi al ricevimento della lettera di cessazione controfirmata) e l’istante di cessazione dell’accesso da parte della PA ai dati residenti su PN e relativi alla PA (180 giorni successivi alla cessazione dei servizi).

La lettera di De-registrazione deve essere controfirmata digitalmente e caricata sul portale attraverso il link fornito nella PEC.

PagoPa S.p.A verifica l’esistenza della firma digitale e la corrispondenza del firmatario con la persona indicata all’atto dell’adesione e, in caso di riscontro positivo: per il periodo di preavviso che avrà durata di 90 giorni solari, l’attività della PA Mittente su PN non subirà variazioni. Per i successivi 180 giorni, decorrenti quindi dal termine del predetto periodo di preavviso, la PA Mittente avrà accesso in sola visualizzazione.

Precedentemente all’istante di cessazione dei servizi, tutto si svolge come se la PA non avesse iniziato il processo di rimozione.

Dopo l’istante di cessazione dei servizi ma prima dell’istante di cessazione dell’accesso, gli utenti abilitati della PA possono continuare ad accedere a PN ma sono disabilitate tutte le operazioni che modificano lo stato di PN: non è quindi possibile inviare nuove notifiche o apportare modifiche alla configurazione.

Dopo l’istante di cessazione dell’accesso, gli utenti abilitati della PN non possono più accedere a PN nei ruoli di referente amministrativo o tecnico della PA.

PN preserva le informazioni di configurazione della PA fino a quando sono presenti a sistema notifiche inoltrate dalla PA stessa. Nel caso la PA effettui una nuova procedura di onboarding queste informazioni vengono ripristinate.
