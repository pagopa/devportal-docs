# Invio manuale di una notifica

L’invio manuale di una notifica si effettua premendo il tasto “Invia una nuova notifica" presente nella pagina di accesso "Notifiche".

La pagina "Invia una nuova notifica" prevede 3 sezioni di compilazione: informazioni preliminari, destinatario/i e allegati.

Nella prima sezione i campi obbligatori sono: il numero di protocollo della notifica (fornito dall’Ufficio Protocollo della PA), l’oggetto della notifica, il codice tassonomico e la modalità per l'invio cartaceo. ATTENZIONE: Nel caso l’operatore faccia parte di uno o più gruppi (vedi Configurazione gruppi) il relativo campo diventa obbligatorio.&#x20;

Se invece l'operatore non appartiene a nessun gruppo, l'inserimento non è obbligatorio.

La descrizione riferita all’oggetto è un campo facoltativo e, come tale liberamente valorizzabile dalla PA mittente. Tale campo descrittivo, ove valorizzato, tuttavia potrebbe essere letto tramite mail dal destinatario utente di app io che abbia attivato il servizio di inoltro su mail dei messaggi di app io e, dunque, essere visualizzato dal destinatario già prima di perfezione in app io la relativa notifica. Invitiamo, quindi, la PA mittente a fare attenzione a se e come valorizzare tale descrittiva che, si ricorda, resta sempre un campo facoltativo per la PA mittente.

L’inserimento dei dati richiesti abilita il tasto “Continua” per salvare e le informazioni inserite e passare alla sezione successiva.

Abbandonando la sezione senza aver premuto il tasto "Continua" le informazioni fino a quel momento inserite non verranno salvate.

Attenzione: da una qualunque delle tre sezioni previste per la creazione di una nuova notifica, premendo il tasto in alto a sx "Indietro", l'operatore verrà riportato alla pagina di accesso a PN"Notifiche" e le informazioni inserite nelle sezioni non verranno salvate.

<figure><img src="../../../.gitbook/assets/image (99).png" alt=""><figcaption></figcaption></figure>

La seconda sezione prevede i seguenti campi obbligatori per ciascuno dei destinatari previsti: individuazione del soggetto giuridico destinatario (persona fisica/persona giuridica), nome, cognome, codice fiscale / partita iva (solo se destinatario = persona giuridica), indirizzo fisico del destinatario.

Il domicilio digitale del destinatario, al contrario dell'indirizzo fisico, è un campo facoltativo.

Se la notifica riguarda più destinatari (Destinatari multipli), le informazioni richieste devono essere riportate per ciascuno di essi cliccando su “Aggiungi un destinatario”. E' possibile inserire un massimo di 5 destinatari sulla stessa notifica.

L’inserimento dei dati richiesti abilita il tasto “Continua” per passare alla sezione successiva.

Abbandonando la sezione senza aver premuto il tasto "Continua" le informazioni fino a quel momento inserite non verranno salvate.

Premendo il tasto "Torna a informazioni preliminari" l'operatore sarà riportato alla sezione precedente.

<figure><img src="../../../.gitbook/assets/image (92).png" alt=""><figcaption></figcaption></figure>

La terza e ultima sezione prevede il caricamento in allegato di almeno un atto in formato Pdf e firmato digitalmente dalla PA mittente, eventualmente contenente anche l’avviso di pagamento pagoPA.

La PA può allegare più atti nel caso in cui essi siano separati su file distinti, per un massimo di 10 allegati per notifica (atto + massimo 10 allegati).

Una volta allegati i file, verranno presentati all’utente le hash SHA-256 dei documenti che verranno inoltrate a PN per verifica (vedi I[l processo di notificazione](../../il-processo-di-notificazione/)) .

L’inserimento dei dati richiesti abilita il tasto “Invia” per completare la sessione di creazione della notifica.

Abbandonando la sezione senza aver premuto il tasto "Invia" le informazioni fino a quel momento inserite non verranno salvate.

Premendo il tasto "Torna a destinatario" l'operatore sarà riportato alla sezione precedente.

<figure><img src="../../../.gitbook/assets/image (51).png" alt=""><figcaption></figcaption></figure>

La notifica è stata creata e al termine del processo di verifica (entro 5 minuti dal momento della creazione) PN visualizzerà la notifica, ed il relativo Identificativo Univoco della Notifica (IUN)  nella lista di notifiche inviate visibile nella pagina di accesso "Notifiche". Nel caso in cui la creazione non vada a buon fine, la relativa notifica non sarà presente in elenco.&#x20;

A questo punto l’operatore può visualizzare l'avanzamento del processo di notificazione nella pagina di accesso "Notifiche".

<figure><img src="../../../.gitbook/assets/image (37).png" alt=""><figcaption></figcaption></figure>
