# Annullamento di una notifica

L'annullamento di una notifica è consentito alla PA mittente, sia tramite portale sia tramite API B2B, in un qualunque momento successivo all'avvenuto deposito della stessa in piattaforma.

Quando una notifica viene annullata il processo di notificazione si interrompe, con ogni conseguente effetto sugli eventuali tentavi di rinvio che non vengono eseguiti e sull'eventuale perfezionamento che non si verifica o ne vengono invalidati gli effetti, ove già avvenuto. L'operazione di annullamento della notifica non necessita dell'emissione di una notifica di rettifica, non produce alcuna attestazione opponibile a terzi e nessuna comunicazione viene inviata ai destinatario.

L’annullamento da portale web richiede la spunta di un disclaimer che indica che nel caso in cui è già stato effettuato il pagamento da parte del destinatario, la PA mittente si impegna a rimborsare il destinatario e a manlevare e tenere indenne il Gestore da qualsiasi pretesa del destinatario derivante dal mancato rimborso.

<figure><img src="../../.gitbook/assets/image (142).png" alt=""><figcaption></figcaption></figure>

La notifica annullata rimane visibile e consultabile in SEND, nello stato "Annullata".

La PA mittente può comunque accedere al dettaglio di una notifica in stato "Annullata" per consultarne il contenuto e scaricare la documentazione allegata, i bollettini di pagamento, l’avviso di avvenuta ricezione e gli atti opponibili a terzi.

<figure><img src="../../.gitbook/assets/image (139).png" alt=""><figcaption></figcaption></figure>

Anche il destinatario di una notifica che risulta nello stato "Annullata" può accedere al relativo dettaglio per consultarne il contenuto, ma non può scaricare né la documentazione allegata, né l’avviso di avvenuta ricezione, né gli atti opponibili a terzi in quanto la documentazione rimane visibile ma il download è disabilitato. Non è nemmeno possibile procedere al pagamento della notifica, qualora questa lo prevedesse.&#x20;

<figure><img src="../../.gitbook/assets/image (141).png" alt=""><figcaption></figcaption></figure>

