# Manuale operativo Pagamenti pagoPA - Prestatore di Servizi di Pagamento

### Cos'è&#x20;

**Pagamenti pagoPA** è un portale verticale, integrato all’interno della piattaforma Area riservata, che offre **servizi dedicati al prodotto pagoPA.**

Tale portale consente la **gestione centralizzata** di tutti i **pagamenti** (tributi, imposte o rette) **dei cittadini** verso la **Pubblica Amministrazione**.

Esso è dedicato, quindi, a tutti gli Aderenti che possono usufruire dei servizi offerti dal prodotto pagoPA, ovvero: **Enti creditori - EC** (quali Pubbliche Amministrazioni, Gestori di Pubblico Servizio e Società a Controllo Pubblico) e **Prestatori di Servizi di Pagamento - PSP**.

Nasce dall’esigenza di creare un **unico portale** tramite cui **attivare** e **gestire** il **prodotto pagoPA** e di concedere maggiore **autonomia al cliente** e alle figure referenti da lui indicate per modifiche o integrazioni relative al **proprio profilo di prodotto**.

### Scopo del documento

Lo scopo di questo documento è quello di **descrivere le funzionalità** che il **portale Pagamenti pagoPA** mette a disposizione dei **Prestatori di Servizi di Pagamento** al fine di supportarli nel processo di attivazione e gestione del prodotto pagoPA.

#### **Ruoli e poteri: Pagamenti pagoPA**

All'interno del **portale Pagamenti pagoPA**, nel caso dei **PSP**, il livello di Amministratore corrisponde a quello di **Amministratore**, mentre quello di Operatore al **Responsabile Tecnico**.

Ognuno dei due ruoli garantisce un diverso **livello di visibilità** **e operatività** all’interno del portale, in particolare:

#### Amministratore

L' Amministratore è una figura incaricata dal PSP, mediante delega del Legale Rappresentante, che si occupa specificamente di:

* effettuare il **censimento del PSP sul Nodo** dei pagamenti PagoPA;
* **creare il pacchetto commissioni.**

**Responsabile Tecnico**

Il Responsabile Tecnico è la figura tecnica di riferimento di un soggetto direttamente connesso al Nodo dei Pagamenti PagoPA. Viene indicato dall'Amministratore del PSP (in caso di connessione diretta al Nodo) o dall’Intermediario/Partner Tecnologico e si occupa di:

* **generare le API Key** e **creare i canali** per conseguire la connessione al Nodo Pagamenti di PagoPA;
* **gestire il flusso di rendicontazione dei pagamenti.** &#x20;
