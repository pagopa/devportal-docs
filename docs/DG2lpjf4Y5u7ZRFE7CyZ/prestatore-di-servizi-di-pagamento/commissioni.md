# Commissioni

I servizi offerti dai vari PSP aderenti alla piattaforma pagoPA, con particolare riferimento ai costi di commissione sui pagamenti, devono essere proposti all’utilizzatore finale attraverso i touch points di PagoPA S.p.A., assicurando a tutti i PSP aderenti le stesse opportunità di concorrenza, parità di trattamento e non discriminazione. Ciò significa che l’ordine di esposizione dei PSP deve essere casuale ed il logo del servizio erogato deve essere riportato, unitamente al logo del PSP che lo espone, a fianco del testo che individua il servizio stesso.&#x20;

Le informazioni relative alle commissioni applicate dai PSP sono inviate alla piattaforma pagoPA attraverso la struttura dati di supporto Catalogo Dati Informativi all'interno dell'elemento valoreCommissione.&#x20;

Per consentire a tutti i PSP di essere rispettosi della normativa in materia di trasparenza bancaria, nei confronti di tutti quei soggetti pagatori che non hanno con quello specifico PSP selezionato sulla piattaforma un contratto quadro in essere, è necessario che:

* ogni singolo PSP valorizzi un template di foglio informativo per i servizi di pagamento resi disponibili sulla piattaforma pagoPA, tale template è predisposto dalla PagoPA S.p.A.;
* nel sito di prodotto di piattaforma pagoPA vengano esposti, per ogni PSP, un link attivo che punta al rispettivo foglio informativo, affinché, in modalità pre e/o post contrattuale per la singola operazione a distanza, siano disponibili le informazioni dell'operazione di pagamento sulla piattaforma pagoPA;
* al fine di verificare che sussista una costante conformità tra quanto indicato nel singolo foglio informativo e quanto esposto dalla PagoPA S.p.A. sulla piattaforma pagoPA, e precisamente sulla componente Checkout ed evitare che la PagoPA S.p.A. esponga informazioni diverse da quelle indicate dal PSP nel proprio foglio informativo, si precisa che il foglio informativo per le informazioni presenti nel Catalogo Dati Informativi relative ai costi di commissione rinvierà ad una diversa sezione del sito di prodotto di piattaforma pagoPA, ove tramite una specifica funzionalità tali informazioni saranno esposte ai potenziali pagatori.
