# Sicurezza e conservazione

Tutte le informazioni trattate nell’ambito del sistema saranno gestite dai diversi attori che interagiscono con la piattaforma pagoPA, ciascuno nell’ambito della propria competenza e responsabilità, nel rispetto della vigente normativa in materia di conservazione dei documenti informatici e di sicurezza dei dati.

In merito si rammenta che la conservazione è finalizzata a proteggere nel tempo i documenti informatici e i dati ivi contenuti, assicurandone, tra l’altro, l’integrità al fine di preservare il valore probatorio del documento informatico.

Fatti salvi gli obblighi di legge in tema di tenuta e conservazione della documentazione attinente alle attività svolte per l’erogazione del servizio e la fruizione delle funzioni, nonché le disposizioni previste dalla normativa vigente relativa alla privacy, ogni soggetto collegato direttamente alla piattaforma pagoPA (EC o PSP) è tenuto ad archiviare, senza alcuna modifica, i dati trasmessi e ricevuti tramite il servizio.
