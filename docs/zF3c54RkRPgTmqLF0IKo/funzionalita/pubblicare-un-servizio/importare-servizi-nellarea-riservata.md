# Importare servizi nell'Area Riservata

### Cos'è l'Area Riservata

L’[Area Riservata](https://www.pagopa.it/it/area-riservata/) è il portale web dedicato a tutti gli Enti che collaborano con PagoPA.

La nuova Area Riservata è anche il back-office dove creare i propri servizi di IO e gestire le relative api-key, in sostituzione del precedente [Developer Portal di IO](https://developer.io.italia.it/).

Il Developer Portal è ancora in funzione, ma verrà dismesso nei prossimi mesi in favore del back office a cui si accede tramite l**'**[Area Riservata](https://www.pagopa.it/it/self-care/). Il processo di migrazione sarà graduale e gli enti avranno tutto il tempo per passare al nuovo portale.

Tutti gli enti saranno invitati tramite comunicazione diretta, in tempi differenti, a transitare sull'[Area Riservata](https://www.pagopa.it/it/area-riservata/). Una volta entrati in Area Riservata, gli enti potranno iniziare l'importazione dei servizi dal vecchio Developer Portal.

L'importazione consiste nello spostare i servizi dal vecchio Developer Portal sul nuovo back-office, così da **confluirli tutti sotto l’ente di riferimento** secondo la nuova modalità dell’Area Riservata.

Dunque i servizi non saranno visibili solo al delegato che li ha creati ma a tutti gli utenti che operano per l’ente.

I servizi inoltre saranno spostati definitivamente sul nuovo back-office, una volta avviata l’importazione: se il delegato rientra sul developer portal con le vecchie credenziali, non troverà più i suoi servizi.

### Importare i servizi

<details>

<summary>Step 1 - Richiedere l'importazione</summary>

1. **Accedi** all'Area Riservata;
2. Seleziona l'ente per il quale vuoi operare dalla lista che ti viene mostrata;
3. Tra i prodotti attivi cerca App IO e clicca su "**Gestisci**";
4. Individua il box "Importa i servizi dal Developer Portal" nella parte destra della pagina;
5. Clicca il pulsante "**Importa i servizi**";
6. Si apre una finestra con la lista dei delegati che in questo momento hanno almeno un servizio afferente all'Ente per cui stai lavorando;
7. Seleziona i delegati di cui vuoi importare i servizi;
8. Avvia l'importazione

</details>

<details>

<summary>Step 2 - Verifica lo stato dell'importazione</summary>

Subito dopo l'avvio dell'importazione o tornando sulla stessa pagina da cui l'hai richiesta, potrai verificare lo stato di avanzamento dell'importazione dei servizi.

Una volta terminata con successo, troverai i servizi importati cliccando sulla voce "**Servizi**" nella colonna sinistra.

</details>

