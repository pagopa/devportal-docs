# Messaggi informativi

I messaggi informativi sono **messaggi di solo testo** che danno all'utente un'informazione rispetto al servizio, come un aggiornamento, una novità o l'esito di una richiesta presentata all'ente. &#x20;

Questi messaggi devono:

* essere **rilevanti** per i destinatari;
* **far riferimento a un template** fornito da PagoPA S.p.A., ove presente e applicabile al proprio caso;
* essere **chiari** e concisi;
* essere scritti con **parole semplici e quotidiane**, non burocratiche;
* essere il più possibile **autoconsistenti,** ovvero contenere al loro interno tutte le informazioni necessarie;
* dare eventuali **informazioni di corredo** che possono essere utili all'utente;
* ove necessario, **rimandare a un sito esterno** e/o a un'area riservata per maggiori dettagli.

{% tabs %}
{% tab title="✅ Un messaggio informativo ben scritto" %}
**`Titolo`**\
`Nuova TV Digitale: risintonizza canali o decoder`

**`Messaggio`**\
`Da oggi, tutti i canali televisivi delle emittenti nazionali saranno visibili in alta qualità. Per continuare a vedere i tuoi programmi preferiti dovrai risintonizzare il televisore o il decoder.`

`Se dopo la risintonizzazione non riesci a vedere i canali, probabilmente significa che il tuo televisore o il tuo decoder non sono compatibili con la nuova tecnologia. Per sostituirli puoi richiedere i bonus messi a disposizione dal Ministero dello Sviluppo Economico.`\
\
`Per maggiori informazioni, vai sul`[`sito dedicato all’iniziativa`](https://nuovatvdigitale.mise.gov.it/)`o chiama il numero 06 87 800 262.`



**In questo caso, il messaggio:**

✅ è autoconsistente e discorsivo;

✅ è scritto con un linguaggio quotidiano e semplice;

✅ fornisce un link per approfondire.
{% endtab %}

{% tab title="❌ Un messaggio informativo da migliorare" %}
**`Titolo`**\
`Esito della richiesta`

**`Messaggio`**\
`Gentile utente,`

`è disponibile online l'esito della sua richiesta di iscrizione al corso di lingua.`



**In questo caso, il messaggio:**

❌ non è autoconsistente perché non dà l'esito direttamente nel messaggio quando potrebbe farlo;

❌ in alternativa, non fornisce il link a cui l'utente può visualizzare l'esito;

❌ usa la dicitura "gentile utente": è molto generico e distante: meglio evitarla;

❌ si rivolge al cittadino dandogli del "lei" invece che del "tu".
{% endtab %}
{% endtabs %}
