# Chi sono i destinatari dei servizi su IO

Il pubblico dei servizi erogati dagli enti su IO è composto da **chiunque sia in possesso di credenziali** [**SPID**](https://www.spid.gov.it/) o, in alternativa, **di una Carta d’Identità Elettronica (**[**CIE**](https://www.cartaidentita.interno.gov.it/)**)**.&#x20;

{% hint style="success" %}
**Uno strumento per tutti**&#x20;

IO non si rivolge ai soli cittadini di nazionalità italiana, ma anche ai residenti e a chiunque possa giovare dei servizi pubblici.
{% endhint %}

### Un diritto dei cittadini

Secondo [l'articolo 7](https://docs.italia.it/italia/piano-triennale-ict/codice-amministrazione-digitale-docs/it/v2018-09-28/\_rst/capo1\_sezione2\_art7.html)[ ](https://www.normattiva.it/uri-res/N2Ls?urn:nir:stato:decreto.legislativo:2005-03-07;82)del Codice dell'Amministrazione Digitale, tutti i cittadini hanno il diritto di fruire dei servizi erogati dai soggetti pubblici **in forma digitale** **e in modo integrato**, "tramite gli strumenti telematici messi a disposizione dalle pubbliche amministrazioni e il punto di accesso di cui all’articolo 64-bis, anche attraverso dispositivi mobili".

Per rendere effettivo questo diritto, tutte le Pubbliche Amministrazioni devono progettare i propri servizi digitali in modo da garantire l'integrazione e l'interoperabilità con il back office di IO, riorganizzando e aggiornando i propri servizi **a partire dalle reali esigenze degli utenti**.

I servizi che vengono proposti per essere erogati nell'app dovrebbero basarsi su quest'ultimo principio, ovvero essere **di valore per gli utenti**. Per questo, consigliamo agli enti di rendere disponibili in primis i servizi più usati o richiesti, o di partire da quelli che in questo momento gli utenti faticano a fruire su altri canali.

Il documento che regola come creare servizi che mettono **la cittadinanza al centro** sono le [Linee guida di design per i siti internet e i servizi digitali della PA](https://docs.italia.it/italia/design/lg-design-servizi-web/it/versione-corrente/index.html), che hanno lo scopo di definire e orientare la progettazione e la realizzazione dei siti internet e dei servizi digitali erogati dalle Pubbliche Amministrazioni.&#x20;

![I cittadini possono accedere tramite SPID o CIE](<../.gitbook/assets/login (1).png>)

### Cosa possono fare i cittadini con i servizi in IO?

Già dal primo accesso, gli utenti dell'app devono dichiarare la propria volontà di essere contattati dai servizi presenti in IO. L'app permette di scegliere tra due modalità:

* **Configurazione rapida:** tutti i servizi che sono o saranno su IO possono inviare messaggi all'utente. L'utente può eventualmente disattivare manualmente i servizi da cui non vuole ricevere comunicazioni, disattivando l'opzione "Contattarti in app" che si trova in ogni scheda servizio.
* **Configurazione manuale**: nessun servizio può inviare messaggi all'utente. L'utente deve attivarne la comunicazione singolarmente, attivando l'opzione "Contattarti in app" che si trova in ogni scheda servizio.

{% hint style="info" %}
**I vantaggi della configurazione rapida**

Nell'app si consiglia agli utenti di scegliere la configurazione rapida per non perdere alcun messaggio a loro destinato.
{% endhint %}
