# Modificare o ampliare un servizio

Quando l'ente modifica un servizio su IO, ampliando i suoi usi e funzionalità, può comunicarlo soltanto se si tratta di qualcosa di **particolarmente importante e significativo**.

{% hint style="info" %}
**Un esempio**

Il servizio "Asilo nido" del Comune, che prima comunicava su IO solo l'inizio del periodo di iscrizione, da oggi veicola anche gli avvisi di pagamento delle rette da pagare e invia messaggi su stato della propria richiesta e pubblicazione graduatorie.
{% endhint %}

In questo caso, suggeriamo di:

1. **scrivere una news** e pubblicarla sul sito dell'ente, possibilmente nella sezione relativa (es. comunicazione sull'apertura delle iscrizioni all'asilo nido nella sezione "Scuola" del sito);
2. fare un **post sui canali digitali**, sia istituzionali che non, per rilanciare la notizia.&#x20;

{% hint style="warning" %}
**La modifica riguarda un servizio che ha impatto su tutto il territorio nazionale?**

In questo caso, suggeriamo anche di inviare tramite IO un messaggio agli utenti che hanno interagito almeno una volta con quel servizio per annunciare loro cosa è cambiato.&#x20;
{% endhint %}
