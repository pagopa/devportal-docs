# Nuovi servizi su IO

L'ente ha firmato un accordo di adesione e ha appena pubblicato in IO uno o più servizi per la prima volta? Si tratta di un'occasione unica per comunicare ai cittadini **un evento importante e significativo**. Ci sono molti aspetti da raccontare:

* **quali sono e cosa fanno** i nuovi servizi;
* **a chi sono rivolti**;
* **come fruirne**, invitando le persone a **scaricare l'app** così da aumentare il bacino di utenza;
* **mostrarsi come ente innovativo**, al passo coi tempi e vicino alle esigenze delle persone.&#x20;

In questo caso, suggeriamo di:

1. **inviare un messaggio su IO**, per comunicare a chi ha già l'app che l'ente ora è parte del progetto e quali sono i servizi che offre.

{% hint style="warning" %}
**Importante**

Questo tipo di comunicazione va utilizzato _una tantum_, o comunque in modo estremamente sporadico, possibilmente soltanto quando l'ente entra in IO per la prima volta, e non ogni volta che aggiunge un nuovo servizio in app - a meno che questo non abbia una rilevanza su scala nazionale.

Su IO, infatti, ci sono moltissimi enti: il rischio è quello di inondare i cittadini di messaggi di benvenuto e di generare un effetto percepito di spam.
{% endhint %}

2\. **utilizzare tutti i canali più importanti**, sia digitali che analogici, per ingaggiare i cittadini che non hanno IO: una news sul sito, un comunicato stampa da inviare ai giornali, i social istituzionali più seguiti dalle persone, delle brochure o locandine da appendere negli spazi pubblici.&#x20;

{% hint style="info" %}
Nel [**Kit di comunicazione per gli enti**](https://docs.pagopa.it/kit-di-comunicazione-per-gli-enti/) trovi modelli grafici, copy e social da personalizzare per creare una campagna informativa su IO.
{% endhint %}
