# Scadenze importanti

Ci sono servizi che comportano delle **scadenze** per tutta la cittadinanza: tasse come la TARI hanno scadenze uguali per tutti, così come le iscrizioni a scuola o la data entro cui richiedere un bonus. Queste occasioni possono essere utilizzate a livello comunicativo per:

* **informare i cittadini** di una determinata scadenza;
* **ricordare** loro che il servizio è presente su IO, invitandoli a scaricare l'app e a usufruirne.

In questo caso, suggeriamo di:

1. **inviare ai destinatari un messaggio su IO** comunicando la scadenza. In caso di pagamento, suggeriamo di includere anche il relativo avviso;
2. **inserire un banner o una comunicazione** sul sito istituzionale nell’area di interesse della scadenza, per esempio "Tributi" o "Istruzione";
3. inviare un **comunicato stampa** ai media, locali o nazionali;
4. **fare campagne mirate** a seconda del pubblico, per esempio affiggendo delle pubblicità davanti alle scuole nel caso di una scadenza scolastica.
