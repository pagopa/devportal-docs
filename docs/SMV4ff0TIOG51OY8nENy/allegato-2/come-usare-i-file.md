---
description: >-
  In questa pagina trovi le istruzioni per visualizzare correttamente i vari
  modelli e ispezionarne le specifiche
---

# ❓ Come usare i file

{% hint style="info" %}
I file servono a descrivere e mostrare il design degli avvisi di pagamento a chi si occupa della progettazione degli esecutivi di stampa veri e propri. Puoi vedere i modelli direttamente online, oppure scaricare una versione in formato aperto SVG.
{% endhint %}

## Visualizza i file online con Figma

### Cos'è [Figma](https://figma.com)?

È una web-app che consente di progettare interfacce e grafica vettoriale. Permette non solo di disegnare elementi, ma anche di raccogliere feedback, collaborare in contemporanea con altri utenti e permettere agli addetti ai lavori—come sviluppatori o stampatori—di leggere le specifiche per permetterne l'implementazione.

### Come si usa?

I modelli mostrati in questo sito posso essere visualizzati senza dover fare alcun tipo di registrazione: è possibile fare zoom e visualizzare i contenuti direttamente in pagina.

Per controllare le specifiche è sufficiente fare clic su un elemento in pagina: le relativa proprietà (_Content, Typography, Colors_) compariranno nel pannello _Inspect_ a destra.&#x20;

{% hint style="info" %}
Per consultare le specifiche in sola lettura e accedere al pannello Inspect, è necessario un account gratuito.

[**Crea un account gratuito su Figma.com -->**](https://www.figma.com)
{% endhint %}

{% hint style="info" %}
Non è possibile richiedere l'accesso in modifica. Se lo desideri, puoi scaricare una copia in locale dal menu _(F) Figma > File > Save a local copy..._
{% endhint %}

## Scarica i file in formato SVG

### Cos'è il formato SVG?

È un formato aperto che ti permette di aprire e ispezionare il modello in un qualsiasi software di grafica vettoriale, come ad esempio Adobe Illustrator.

### Come si usa?

Apri il file nel tuo software di grafica vettoriale e fai clic sui vari elementi per vederne le proprietà, come ad esempio dimensioni e colori dei testi.

{% hint style="info" %}
Prima di aprire un modello, assicurati di aver installato i vari [caratteri tipografici](elementi-di-design/tipografia.md).
{% endhint %}

