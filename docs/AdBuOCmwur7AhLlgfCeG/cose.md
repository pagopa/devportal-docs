---
description: Overview
---

# Cos'è?

Firma con IO è un servizio che consente:

* ai cittadini di **firmare documenti e contratti** tramite l’app IO in maniera semplice, veloce e sicura;
* agli enti di **gestire tutti i processi di firma** in un unico posto.

{% hint style="success" %}
Firma con IO genera una **Firma Elettronica Qualificata** (FEQ), con certificato "one shot". Ha il massimo valore legale probatorio, pari alla firma autografa, e non ha alcuna esclusione normativa.
{% endhint %}

### I benefici per i cittadini

<figure><img src=".gitbook/assets/Schermata 2022-10-26 alle 12.27.11.png" alt=""><figcaption></figcaption></figure>

La funzionalità garantisce ai cittadini questi benefici:

* **user experience semplice e sicura**: il protocollo utilizzato garantisce che la persona firmataria coincida con la persona a cui l'ente ha richiesto la firma, e che lo ha fatto volontariamente;
* **familiarità del canale**: l'adozione è favorita dalla familiarità con l’app IO, già integrata con il provider di firma;
* **servizio multicanale**: si può avviare sia dall’app IO, tramite messaggio, che dal sito della PA, tramite codice QR;
* **una firma gratuita, equivalente a quella autografa**: le firme elettroniche qualificate (FEQ) hanno valore legale probatorio massimo.

### I benefici per gli enti

<figure><img src=".gitbook/assets/Schermata 2022-10-25 alle 14.16.36.png" alt=""><figcaption></figcaption></figure>

La funzionalità garantisce agli enti i seguenti benefici:

* **digitalizzazione**: i processi che prevedono la firma in presenza e/o scannerizzazione del pdf vengono digitalizzati;
* **liability shift**: garantisce un sistema sicuro che evita qualsiasi rischio di disconoscimento;
* **adozione semplice e alta scalabilità**: garantisce la gestione di oltre 100 firme al secondo.
