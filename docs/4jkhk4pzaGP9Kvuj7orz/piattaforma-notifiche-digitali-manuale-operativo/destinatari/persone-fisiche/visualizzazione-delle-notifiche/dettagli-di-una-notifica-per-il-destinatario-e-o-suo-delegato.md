# Dettagli di una notifica per il destinatario e/o suo delegato

Selezionando nella pagina di visualizzazione delle notifiche inviate dalla PA una specifica notifica si accede alla visualizzazione dei suoi dettagli.

La pagina mostra le informazioni visualizzate precedentemente con l’aggiunta del nome e cognome del destinatario/i e le informazioni relative alle modalità e allo stato del pagamento se presenti.

ATTENZIONE: Piattaforma Notifiche memorizza l’istante in cui, per la prima volta, l’utente visualizza il dettaglio della notifica come momento di perfezionamento della notifica per il destinatario, nel caso il perfezionamento non sia accaduto precedentemente per altro evento (p.e. per decorrenza termini).

Questo evento genera un’attestazione opponibile ai terzi.

Nel caso in cui l'avvenuto accesso ad una notifica sia stato compiuto da parte di un delegato, l'informazione relativa verrà riportata nella timeline, con indicazione del nome, cognome e del CF del delegato. Gli stessi dati saranno poi presenti sull'attestazione opponibile a terzi di avvenuto accesso.

Nel caso di notifiche inviate a più destinatari, ciascun destinatario vedrà nella timeline gli eventi relativi a tutti gli altri destinatari ma non potrà vedere i loro dati personali (CF, indirizzi fisici, PEC, email, ecc.)

<figure><img src="../../../../.gitbook/assets/image (8).png" alt=""><figcaption></figcaption></figure>
