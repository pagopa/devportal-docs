# Integrazione con IO

PN è integrata con app IO per fornire all’utente l’avviso di cortesia ed un accesso rapido alla visualizzazione e pagamento delle notifiche.

All’atto della ricezione della prima notifica, PN richiede all’utente, attraverso l’app IO, se vuole utilizzare l’app per ricevere gli avvisi di cortesia da PN. L’utente può successivamente modificare l’impostazione sia nella gestione del servizi presente su app IO, sia nella configurazione dei recapiti presente in PN.

Una volta abilitato il servizio “Avvisi di Cortesia” di PN presente in app IO, verranno inviati verso l’app tutti i messaggi di cortesia non già inviati delle notifiche create negli ultimi 7 giorni e che vedono l’utente come destinatario della notifica.

Alla ricezione di un messaggio di cortesia, l’utente può, selezionando tale messaggio e dato il consenso all’apertura e perfezionamento della notifica, accedere all'area riservata, ove sono consentiti il reperimento, la consultazione e l'acquisizione dei documenti informatici oggetto di notifica. E' inoltre possibile effettuare il pagamento della notifica.
