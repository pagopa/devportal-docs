# Disservizi, problemi tecnici ed errori

In caso di errori all'interno di un messaggio, suggeriamo di consultare le indicazioni della sezione [cosa-fare-in-caso-di-errori-nellinvio](../../che-cosa-puo-fare-un-servizio-su-io/cosa-fare-in-caso-di-errori-nellinvio/ "mention"), che include alcuni template di messaggio da personalizzare e utilizzare a seconda del tipo di errore.

In caso di **disservizi e problemi tecnici grossi e duraturi**, che hanno un forte impatto sull'erogazione del servizio, suggeriamo di informare i cittadini attraverso i canali di comunicazione istituzionali a disposizione dell'ente, come ad esempio comunicati stampa o social.

{% hint style="warning" %}
**Bisogna esplicitare tipologia di disservizio e durata**

In queste comunicazioni, è importante esplicitare di che disservizio si tratta e quanto durerà, quali sono gli impatti sui cittadini, e se ci sono dei canali alternativi da utilizzare fino alla risoluzione del problema. Una volta risolto il disservizio, utilizza gli stessi canali per comunicare il ripristino.
{% endhint %}

Che il problema sia stato causato dal Partner Tecnologico o dall'ente aggregatore, il comunicato stampa e i post sui canali digitali devono essere sempre comunque **a firma dell'ente**. Allo stesso modo, non bisogna imputare a PagoPA S.p.A. o all'app IO eventuali problemi o disservizi imputabili all'ente o al Partner Tecnologico.

{% hint style="info" %}
Per maggiori dettagli, leggi le [**linee guida brand pagoPA**](https://docs.pagopa.it/linee-guida-brand-pagopa/)**.**&#x20;
{% endhint %}
