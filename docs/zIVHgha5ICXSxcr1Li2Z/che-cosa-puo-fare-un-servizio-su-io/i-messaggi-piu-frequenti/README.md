# I messaggi più frequenti

I messaggi più frequenti sono dei template da cui l'ente può partire per configurare i messaggi da inviare tramite i propri servizi su IO.

Se non lo hai già fatto, ti invitiamo a consultare i [Modelli dei servizi più frequenti](../../catalogo-dei-servizi-e-modelli/i-modelli-dei-servizi-piu-frequenti.md), dove potrai trovare una vasta scelta di template di servizi e di tutti i relativi messaggi che puoi inviare su IO.&#x20;

{% hint style="warning" %}
**Un messaggio da personalizzare**

I dettagli di questi messaggi variano molto da ente a ente. Consigliamo di utilizzare i testi dei messaggi come un punto di partenza per personalizzare la comunicazione.&#x20;

I messaggi riportati in questa sezione sono un esempio che non ha carattere vincolante per l’ente e sul quale la Società declina qualsiasi responsabilità, avendo valore esemplificativo.
{% endhint %}

## Perché usarli?&#x20;

Grazie ai template dei messaggi più frequenti potrai:

* avere a disposizione dei messaggi base creati da noi, da personalizzare secondo le esigenze specifiche;&#x20;
* esplorare i messaggi che potresti inviare sulla base della funzionalità prevista, come la prenotazione di un appuntamento o il pagamento di un avviso;
* capire come sfruttare al meglio le possibilità dell'app IO.

{% hint style="info" %}
Se preferisci non utilizzare uno dei template suggeriti all'interno della sezione, puoi sempre procedere creando un messaggio da zero.
{% endhint %}

## Come usare i messaggi più frequenti

Per poter utilizzare i template dei messaggi, puoi semplicemente copiare il testo contenuto all'interno del messaggio.

Quando trovi testi <mark style="color:purple;">{tra singole graffe ed evidenziati in violetto},</mark> ricordati che si tratta di _placeholder_ **da sostituire**.

> Esempio: Avviso di pagamento <mark style="color:purple;">{oggetto}</mark>&#x20;

I testi <mark style="color:green;">// tra doppio slash ed evidenziati in verde //</mark> sono commenti **da rimuovere**.

> Esempio: Avviso di pagamento <mark style="color:green;">//qui scrivo un commento</mark>

I testi <mark style="color:orange;">\{{{tra triple graffe ed evidenziati in arancione\}}}</mark> sono suggerimenti **che puoi decidere se togliere o mantenere**.

> Esempio: Se hai già provveduto a pagare l’avviso <mark style="color:orange;">\{{{o se hai richiesto la domiciliazione sul conto corrente, \}}}</mark>ignora questo messaggio.

## Variabili usate nei messaggi

| Descrizione                                                                 | Variabile                                                     |
| --------------------------------------------------------------------------- | ------------------------------------------------------------- |
| Importo da pagare o rimborsato                                              | <00,00> €                                                     |
| Data                                                                        | \<gg/mm/aaaa>                                                 |
| Testo esemplificativo che l'ente deve integrare con il dato specifico       | \<nome e cognome>, \<causale>, \<aaaa> etc.                   |
| Scelta che l'ente deve operare sulla base dell'esempio fornito              | \<centri estivi/centri gioco>, \<provvisoria/definitiva> etc. |
| Inserimento di un link                                                      | \[visita questo sito]\(URL)                                   |
| Indicazioni sulla tipologia di testo che è da integrare, senza suggerimenti | \[Inserire un breve elenco puntato di condizioni]             |
