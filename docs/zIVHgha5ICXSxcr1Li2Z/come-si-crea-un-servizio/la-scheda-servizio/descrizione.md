# Descrizione

Su IO, ogni servizio ha una scheda di dettaglio che ne contiene la descrizione. Questa scheda deve contenere le seguenti informazioni: **cosa eroga questo servizio? a chi si rivolge? cosa fa questo servizio tramite IO?**

#### **La descrizione di un servizio deve:**

* spiegare in modo esaustivo cosa fa quel servizio;
* esplicitare a chi si rivolge, nel caso ci siano di requisiti;
* essere composta da frasi brevi, con un linguaggio quotidiano e parole comuni;
* non includere acronimi e sigle;
* rivolgersi ai cittadini usando la seconda persona singolare (tu/ti).&#x20;

{% tabs %}
{% tab title="✅ Una descrizione servizio corretta" %}
**`Carta d'Identità Elettronica`**

`Questo servizio riguarda la richiesta, l'emissione e la scadenza della tua Carta d'Identità Elettronica.`

`Tramite IO, potrai:`

* `richiedere un appuntamento per l'erogazione o la sostituzione della tua Carta d'Identità;`
* `ricevere un promemoria che ti ricorda dell'appuntamento;`
* `pagare l'importo da riconoscere per l'emissione della carta;`
* `ricevere un messaggio che ti informa della scadenza della Carta;`
* `ricevere eventuali informazioni e comunicazioni aggiuntive.`



**In questo caso:**

✅ il testo è conciso e chiaro;

✅ non contiene errori grammaticali;

✅ si rivolge al destinatario dandogli del "tu";

✅ spiega nel dettaglio cosa è possibile fare tramite IO.
{% endtab %}

{% tab title="❌ Una descrizione servizio da migliorare" %}
**`Scadenza carta di identita'`**

`Il servizio di Anagrafe - Avviso scadenza carta di identita' ti tiene aggiornato sullo stato dei tuoi documenti. Tramite IO potrai: - ricevere un promemoria in prossimita' della scadenza della tua carta di identita'.`



**In questo caso:**

❌ sia il nome del servizio che la descrizione contengono degli errori grammaticali;

❌ la prima frase non spiega chiaramente di cosa si tratta: cosa si intende per "stato dei documenti"? Che stato? Che documenti?

❌ il servizio è troppo ristretto: dovrebbe chiamarsi "Carta d'Identità" ed essere utilizzato per mandare non solo comunicazioni in merito alla scadenza, ma qualsiasi comunicazione relativa a questo documento (pagamento dei diritti, appuntamento, informazioni sui documenti da portare con sé...).
{% endtab %}
{% endtabs %}
