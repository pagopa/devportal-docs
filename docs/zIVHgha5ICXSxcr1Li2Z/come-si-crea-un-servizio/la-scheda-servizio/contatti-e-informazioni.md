# Contatti e informazioni

La scheda servizio si conclude con i contatti a cui gli utenti possono rivolgersi per **avere maggiori informazioni in merito al servizio o per richiedere assistenza**.&#x20;

In questo caso, bisogna chiedersi:

* c'è un sito dedicato e ufficiale, in cui si danno maggiori informazioni sul servizio?&#x20;
* c'è un'email, numero di telefono o chat a cui reindirizzare il cittadino in caso di problemi con il servizio?

Nei contatti è obbligatorio indicare **l’indirizzo web** a cui gli utenti possono rivolgersi per consultare l'informativa privacy del servizio. Raccomandiamo inoltre di indicare per ogni servizio **almeno un contatto per l'assistenza**.

Oltre a questo, si possono anche indicare:

* **l'indirizzo web** dove l'ente mette a disposizione lo stesso **servizio** o dà maggiori informazioni;
* il link all’eventuale **app** che l’ente mette a disposizione su Apple Store e Google Play per offrire la stessa funzione o lo stesso servizio offerto tramite IO;&#x20;
* &#x20;**l’indirizzo web** a cui gli utenti possono rivolgersi per consultare i **termini e condizioni** del servizio, se disponibili.

{% hint style="info" %}
**Una vetrina per i servizi esistenti**

IO può essere un’ottima vetrina dei servizi digitali già messi a disposizione dall’ente e aiutarlo a far conoscere agli utenti sito e app già esistenti. La scheda servizio, infatti, è raggiungibile anche dai messaggi che quel servizio invia.
{% endhint %}
