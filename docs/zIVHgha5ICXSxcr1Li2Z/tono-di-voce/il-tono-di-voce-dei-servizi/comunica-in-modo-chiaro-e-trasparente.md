# Comunica in modo chiaro e trasparente

Ecco alcuni suggerimenti per scrivere contenuti che risultino chiari e trasparenti ai cittadini:

**Una frase, un concetto**

Evita i sovraccarichi informativi, ma dai la possibilità di approfondire. Una frase deve esprimere un solo concetto. Scrivendo in questo modo, i testi sono più comprensibili e seguono un andamento logico e chiaro.

**Soggetto, verbo, complemento**

Segui sempre la struttura soggetto, verbo e complemento. Evita le subordinate e gli incisi.

**Usa la regola della piramide**

Quando devi strutturare un contenuto complesso, inserisci prima le informazioni essenziali. Poi vai sempre di più nel dettaglio.

**Usa aggettivi e avverbi con parsimonia**

Aggettivi e avverbi allungano le frasi: usali solo se aggiungono davvero del valore.

**Usa le affermazioni e non le negazioni**

Ove possibile, trasforma le frasi negative in positive: spesso, la negazione può confondere.

**Esplicita sempre gli acronimi**

Se usi degli acronimi, esplicitali sempre tra parentesi. Per esempio, "CIE (Carta d'Identità Elettronica) o SUE (Sportello Unico per l'Edilizia).
