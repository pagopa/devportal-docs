# Informare i cittadini

## Perché farlo tramite IO?

1. Puoi raggiungere facilmente milioni di cittadini;
2. Hai a disposizione un recapito universale: ti basta conoscere il Codice Fiscale del destinatario;
3. Hai un canale qualificato dove inviare comunicazioni rilevanti, anche tramite notifiche push o inoltro via email;
4. Puoi inviare facilmente richieste di pagamento, allegare file o promuovere risorse esterne (es.: pulsante "Vai al sito");
5. Non devi preoccuparti di gestire iscrizioni\disiscrizioni: i cittadini possono farlo in autonomia in app.

## Che strumenti hai a disposizione?

Le funzioni tramite cui gli enti possono informare i cittadini su IO sono:

<table><thead><tr><th>Funzione</th><th width="385.3333333333333">Descrizione</th><th>Disponibile</th></tr></thead><tbody><tr><td><strong>Messaggi "base"</strong></td><td>Messaggi trasmessi da IO per conto dell’ente a titolo gratuito </td><td>✅</td></tr><tr><td><strong>Messaggi "fast"</strong></td><td>Messaggi con un tasso di invio di circa 4mln al giorno (superiore rispetto al "base")</td><td>✅ <em>sottoscrivendo i relativi termini aggiuntivi</em></td></tr><tr><td><strong>Promemoria scadenza</strong></td><td>Messaggi che contengono una data di scadenza o da ricordare, che i cittadini possono aggiungere al proprio calendario</td><td>✅ </td></tr><tr><td><strong>Notifiche push generiche</strong></td><td>I messaggi scatenano una notifica push generica, che non contiene il mittente né l'oggetto del messaggio</td><td>✅</td></tr><tr><td><strong>Notifiche push parlanti</strong></td><td>Gli utenti possono scegliere di visualizzare nella notifica push il mittente e l'oggetto del messaggio </td><td>✅</td></tr><tr><td><strong>Spunta "blu"</strong></td><td>L'ente mittente può sapere se e quando gli utenti leggono un messaggio</td><td>✅ <em>sottoscrivendo il relativo contratto</em></td></tr><tr><td><strong>Promemoria lettura</strong></td><td>Push ed email che ricordano agli utenti che hanno messaggi non letti</td><td>✅ <em>sottoscrivendo il relativo contratto</em></td></tr><tr><td><strong>Invio allegati</strong></td><td>L'ente mittente potrà allegare documenti ai messaggi</td><td>✅ <em>sottoscrivendo il relativo contratto</em></td></tr></tbody></table>

{% hint style="warning" %}
Alcune di queste funzionalità, come i promemoria di lettura e le notifiche push parlanti, potrebbero richiedere l'espressa volontà di attivazione da parte degli utenti.
{% endhint %}
