# 📰 Media relations

Quando il tuo ente aderisce a SEND e/o invia mediante la piattaforma nuove tipologie di modifica, puoi decidere di darne comunicazione anche attraverso un **annuncio ai media locali**.

Questo potrà avvenire tramite:

* la distribuzione di un **comunicato stampa**, da pubblicare eventualmente anche nell’area dedicata alle news sul sito dell’ente. Se preferisci puoi personalizzare l'esempio di comunicato stampa che trovi di seguito:

{% file src="../.gitbook/assets/template comunicato stampa SEND per kit .pdf" %}

* la realizzazione di **interviste di approfondimento** o il **rilascio di dichiarazioni** da parte del responsabile di questa iniziativa presso il tuo ente (es. l’Assessore all’Innovazione, il Responsabile alla Transizione Digitale, il Sindaco…)
* l’organizzazione di una **conferenza stampa**, idealmente nell’ambito di un evento più ampio (es. per fare il punto su diversi progetti di digitalizzazione dei servizi pubblici messi in campo dal tuo ente)
* l’invio del comunicato online anche tramite la **newsletter** dell’ente indirizzata ai cittadini, se esistente.

{% hint style="warning" %}
A prescindere dalla modalità di annuncio prescelta, **non dimenticare di:**

* **usare sempre il nome completo “SEND - Servizio Notifiche Digitali”** la prima volta in cui si fa riferimento al prodotto nel testo del comunicato e, successivamente, fare riferimento solo a SEND.
* **fornire tutte le indicazioni utili** per scoprire come accedere a SEND e come registrare i propri recapiti digitali.&#x20;
* se nella tua comunicazione si cita l’integrazione di SEND con IO, **usare il nome ufficiale e completo “IO, l’app dei servizi pubblici”** la prima volta in cui si fa riferimento al prodotto, per poi sostituirlo con la versione più sintetica “app IO”;
* se nella tua comunicazione si cita l’integrazione di SEND con IO, i**ncludere sempre l’invito a scaricare gratuitamente l’app IO** dagli app store, per i cittadini che non siano già utenti;
* **includere il riferimento al sito ufficiale di SEND** con la call to action “Per maggiori informazioni: [notifichedigitali.pagopa.it](https://notifichedigitali.pagopa.it/)”;&#x20;
{% endhint %}

{% hint style="info" %}
Per maggiori chiarimenti o bisogno di supporto, contattaci scrivendo a: ufficiostampa@pagopa.it&#x20;
{% endhint %}
