# Per gli aderenti

## Chi può aderire a PDND Interoperabilità?

Attualmente è sufficiente essere catalogati su IPA. Lo possono fare tutte le pubbliche amministrazioni, i gestori di servizio pubblico e le società controllate. In futuro l'accesso sarà esteso alle imprese private in qualità di fruitori.

## Come faccio ad aderire a PDND Interoperabilità?

Una PA deve per prima cosa essere accreditata sul Catalogo IPA. A quel punto può seguire il percorso di adesione, firmando l'accordo di adesione alla piattaforma. Per saperne di più, segui la guida all'adesione.

## La conformazione del nostro ente non ci permette di rientrare nei termini dell'accordo di adesione. Come facciamo?

Durante la procedura di adesione, si troverà un link all'assistenza in alto a destra. Si può contattare direttamente l'assistenza per valutare la situazione.

## Come faccio a indicare il personale tecnico che mi è necessario all'interno dell'accordo di adesione?

Il personale tecnico, identificato dalla figure di "operatore API" e "operatore di sicurezza" non rientra nell'accordo di adesione. Può essere gestito in qualsiasi momento dagli operatori amministrativi, i quali hanno permessi di amministrazione, sulla Piattaforma Area Riservata (Self Care). Per farlo, troveranno la voce di menù _Utenti_ sulla sinistra. Questa flessibilità permette di gestire più facilmente eventuali cambiamenti in corsa e personale sia in-house che esterno all'ente.

## Quando carico l'accordo di Adesione ricevo come errore "Allegato non conforme". Cosa vuol dire?

Quando si riceve l'errore di "allegato non conforme" possono esserci due casistiche:

* il documento firmato è stato caricato già protocollato. La protocollazione invalida la verifica automatica dell'accordo di adesione e il sistema non lo riconosce. È necessario protocollare il documento solo dopo il caricamento sul sistema di PagoPA;

oppure

* l'accordo di adesione è stato firmato con diverse tipologie di firma qualifica rispetto a quella richiesta. La firma deve essere apposta tramite standard CAdES.

## Come posso aggiungere o rimuovere un operatore amministrativo?

Dopo aver concluso il processo di adesione a PDND Interoperabilità, è possibile aggiungere o rimuovere gli utenti con poteri di amministrazione, sempre fino ad un massimo di tre.

{% hint style="info" %}
Ulteriori Amministratori, oltre a quelli segnalati in fase di adesione, possono essere aggiunti direttamente dalla Dashboard dell’ente per l'ambiente di Collaudo, mentre per l'ambiente di Produzione bisognerà compilare i documenti allegati a fine pagina e inviarli alla PEC indicata.
{% endhint %}

A seconda del percorso che si vuole intraprendere è necessario:

1. scaricare uno o entrambi dei seguenti template;
2. compilarli con i dati della persona per cui si sta inoltrando la richiesta;
3. far firmare digitalmente il documento tramite formato CAdES alla persona indicata come Legale Rappresentante;
4. inviare il documento dal domicilio digitale dell'ente, indicato all'interno del catalogo IPA, alla PEC: selfcare@pec.pagopa.it

{% hint style="info" %}
Bisogna compilare un documento per ogni singola utenza che si vuole aggiungere o rimuovere. Tutti i documenti possono essere inviati allegandoli alla stessa PEC.
{% endhint %}

{% file src="../.gitbook/assets/Nomina Operatore Amministrativo_PDND.pdf" %}

{% file src="../.gitbook/assets/Revoca Operatore Amministativo_PDND.pdf" %}

