# Funzionamento generale

Obiettivo strategico della piattaforma pagoPA è quello di facilitare e diffondere, a beneficio dei cittadini e delle imprese, l’utilizzo di strumenti evoluti nei pagamenti in favore della Pubblica Amministrazione, delle Società a controllo pubblico e dei Gestori dei Pubblici Servizi.

Si denominano i soggetti che hanno aderito alla piattaforma pagoPA in attuazione dell’art. 5 del CAD con il nome collettivo di Ente Creditore (EC).

L’adesione alla piattaforma pagoPA di tutti i più importanti PSP, ovvero Prestatori di Servizi di Pagamento (Banche, Istituti di moneta elettronica e Istituti di pagamento), consente ai loro clienti l’accesso ad una vastissima gamma di strumenti di pagamento in continua espansione. Ad esempio possono pagare con la piattaforma pagoPA i possessori di carte di credito dei circuiti Visa, Mastercard, American Express, i possessori di un account PayPal e di app per il pagamento con dispositivi mobile, nonché i titolari di Home banking integrati con la piattaforma pagoPA direttamente o tramite il servizio MyBank.

L’adesione alla piattaforma pagoPA consente all’Ente Creditore di beneficiare dei servizi di pagamento senza la necessità di instaurare una esplicita relazione con i PSP che li erogano ai loro clienti.

L’infrastruttura abilitante che consente il dialogo tecnico tra EC e PSP è la piattaforma pagoPA. Tramite tale piattaforma l’EC fornisce al PSP i dati necessari a erogare il servizio di pagamento e ottiene, in maniera standardizzata ed indipendente dallo strumento di pagamento utilizzato, i dati di rendicontazione necessari alla riconciliazione contabile, semplificando così i processi di gestione del back office.

{% content-ref url="ruoli.md" %}
[ruoli.md](ruoli.md)
{% endcontent-ref %}

{% content-ref url="ciclo-di-vita-di-un-pagamento.md" %}
[ciclo-di-vita-di-un-pagamento.md](ciclo-di-vita-di-un-pagamento.md)
{% endcontent-ref %}

{% content-ref url="rendicontazione-e-cashflow.md" %}
[rendicontazione-e-cashflow.md](rendicontazione-e-cashflow.md)
{% endcontent-ref %}

{% content-ref url="sicurezza-e-conservazione.md" %}
[sicurezza-e-conservazione.md](sicurezza-e-conservazione.md)
{% endcontent-ref %}

{% content-ref url="ladesione-alla-piattaforma-pagopa.md" %}
[ladesione-alla-piattaforma-pagopa.md](ladesione-alla-piattaforma-pagopa.md)
{% endcontent-ref %}

{% content-ref url="utilizzo-del-marchio-pagopa.md" %}
[utilizzo-del-marchio-pagopa.md](utilizzo-del-marchio-pagopa.md)
{% endcontent-ref %}
