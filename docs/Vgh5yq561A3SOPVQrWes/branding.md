# Branding

L’Operatore può utilizzare il **Brand IO** consistente negli asset seguenti:&#x20;

*   ![](https://lh4.googleusercontent.com/PqJfhyMLzkSzTGA9bJhltuP4QLyh98JNMqwXQwSdj01s12wiXXu9JLeC0r6l8xbq6j5ovvjqGYvsPF6SzdLG\_g9DhnF4S445Y9G32WjkyDWAd1pyLbYAOjIqtUSfTOIJTGXjx8U)

    vale a dire il marchio individuale che contraddistingue l’App IO e la piattaforma di cui all’art. 64-bis del CAD;&#x20;
* il materiale grafico ufficiale rilasciato da PagoPA S.p.A..

L’Operatore può altresì utilizzare il Brand CGN consistente negli asset seguenti:

*   ![](https://lh5.googleusercontent.com/6r0-h\_PQqstAHxRbmOGK1lEKEUUr5aAh0\_wAk6JZWTqE6sx76BLnFQIv7jRGejuapKv8f-zGL0ML4pgHHXfEHOTUMJtR5ODgdTF\_HkJx25y3IhWB1WSfhNjlJuemew)&#x20;

    vale a dire il marchio che contraddistingue la CGN nel suo complesso, vale a dire l’iniziativa e la carta virtuale.&#x20;

L’uso del Brand IO e del Brand CGN (di seguito congiuntamente “**Brand dell’Iniziativa**”) comporta una licenza limitata, non esclusiva, revocabile, non trasferibile, a favore dell’Operatore.&#x20;

**Usi ammessi:** All’Operatore è consentito utilizzare i Brand dell’Iniziativa esclusivamente al fine di informare il pubblico di essere convenzionato con la CGN, di poterla richiedere tramite l’App IO e di applicare le agevolazioni di cui all’Allegato 1 e successive modificazioni della convenzione.&#x20;

**Usi non consentiti:** Senza pregiudizio di quanto stabilito nella Convenzione, non è consentito utilizzare i Brand dell’Iniziativa:&#x20;

* su prodotti di merchandising promozionale oggetto di vendita o distribuzione;&#x20;
* per claim diversi da quelli autorizzati ai sensi del punto precedente (Usi ammessi);&#x20;
* in combinazione con segni distintivi di terzi;&#x20;
* in modo più prominente rispetto al nome e/o al logo dei propri prodotti o servizi;&#x20;
* in modo tale da implicare un rapporto di sponsorizzazione, endorsement o approvazione dei propri prodotti e servizi, o dei prodotti o servizi di terzi;&#x20;
* in combinazione con segni distintivi di terzi, e/o per contraddistinguere attività commerciali, prodotti, servizi o contenuti di terzi;&#x20;
* incorporandoli in nomi o denominazioni di aziende, prodotti, servizi, applicazioni mobili, programmi, nomi a dominio, pagine web, account di social media;&#x20;
* incorporandoli in sfondi, background, pattern, banner badge, grafiche; in modo alterato, animato o distorto, o in combinazione con altri loghi, simboli, parole, immagini o disegni;&#x20;
* come parole chiave, per contenuti sponsorizzati, per attività di keyword advertising;&#x20;
* in tagline, slogan, payoff, motti;&#x20;
* nell’ambito di fiere, eventi privati e aperti al pubblico a cui non partecipano le rispettive licenzianti dei rispettivi Brand dell’Iniziativa, in particolare in pubblicazioni (es. brochures, volantini, ecc.), gadget, backdrop, bandiere, totem, booth e insegne;&#x20;
* in modo tale da recare pregiudizio alla distintività dei Brand dell’iniziativa, in particolare utilizzando questi ultimi come nomi generici dei prodotti e servizi offerti dalle rispettive licenzianti ovvero per indicare la categoria merceologica cui appartengono prodotti e servizi di terzi;&#x20;
* in abbinamento, in associazione e/o per contraddistinguere o per identificare (direttamente e/o indirettamente) prodotti, servizi e/o contenuti contrari a norme imperative, all’ordine pubblico o al buon costume;
* &#x20;in violazione di diritti di terzi;&#x20;
* in modo offensivo, diffamatorio, discriminatorio, o comunque lesivo dell’immagine o della reputazione di PagoPA S.p.A., del Dipartimento o di terzi;&#x20;
* in modo da ingenerare nel pubblico un’associazione confusoria o decettiva tra i prodotti e servizi propri e/o di terzi (compresi i soggetti autorizzati ai sensi delle regole tecniche e della Convenzione) e i prodotti e servizi delle rispettive licenzianti;&#x20;
* in modo tale da implicare un rapporto di affiliazione incoerente con la Convenzione.
