# Piattaforma Notifiche Digitali - Manuale Operativo

Piattaforma Notifiche Digitali (Piattaforma Notifiche, PN) è un servizio di notificazione a valore legale che può essere utilizzato da qualsiasi Pubblica Amministrazione per notificare atti a qualsiasi persona fisica o giuridica, ente od associazione dotati di Codice Fiscale. Piattaforma Notifiche semplifica la gestione della notificazione per la Pubblica Amministrazione mittente che deve occuparsi del solo deposito sulla piattaforma dell’atto da notificare. Piattaforma Notifiche, infatti, si occupa di processare la notifica, scegliendo il miglior percorso (sia esso digitale e/o analogico) di notificazione tra quelli stabiliti dalla normativa.

Piattaforma Notifiche inoltre semplifica il processo di notificazione per i destinatari digitali, ovvero dotati di Identità Digitale e raggiungibili sul proprio domicilio digitale (PEC/SERCQ) oppure tramite AppIO/email/sms. Questi destinatari beneficiano anche di una sostanziale riduzione dei costi.

Piattaforma Notifiche non dimentica però i destinatari analogici che possono comunque ricevere notifiche, seppur ad un costo più elevato, ed usufruire del servizio attraverso persone a loro vicine e/o da essi delegate.

Piattaforma Notifiche come servizio in produzione acquisirà il nome SEND - Servizio Notifiche Digitali <img src="https://lh4.googleusercontent.com/wTQhHrmZ7MVq2c9SnIlAGk1Z7_H3sAk_MO5F4xWfkZiTZrgAxI-CjUMLlEwLXyWcyBzNVJnBIoB5mICkeUDJKttjNIwT2oAt6trj21p6UwO6tQHSeviJeQ0TiZmTG3OiZiRAWFR6LfhzvoWQbH0FhQQ" alt="" data-size="line">
